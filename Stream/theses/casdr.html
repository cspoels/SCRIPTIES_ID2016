
<h2>De Stad als Speeltuin</h2>
<br>
<br>
<p>
    <strong>Inleiding</strong>
</p>
<br>
<p>
    Een stad is voor veel mensen een bron van inspiratie. Veelal wordt deze inspiratie gevonden in bijvoorbeeld haar architectuur, haar groene stadsparken of
    haar musea. Als interactief ontwerper streef ik echter naar het vinden van een vrij specifieke inspiratiebron. Deze inspiratie herbergt zich in plekken die
    mijn dagelijks ritme verstoren. Ik heb het hier over openbare kunst, waarbij de interactie tussen de bezoeker en het kunstwerk centraal staat. Deze werken
    creëren een moment van het hier en nu, de momenten waarop ik mij volledig besef dat ik mij op een publieke plek bevind. Straten, pleinen, trein- of
    metrostations worden plotseling uit de dagelijkse sleur getrokken en verrassen de voorbijganger.
</p>
<br>
<p>
    Om hier een betere voorstelling van te kunnen geven, beschrijf ik een kort voorbeeld van de breuk in het alledaagse gerelateerd aan de ruimte binnen de
    stad. ‘Dune’ was een interactief kunstwerk van de Nederlandse ontwerper Daan Roosegaarde aan de oever van de Maas in Rotterdam tussen 2006 en 2012. Het
    kunstwerk maakte gebruik van een bos van LED-lampen aan weerskanten van een voetgangerspad. De lampen, die zijn ontworpen als duingras, reageren op de
    mensen die er langs lopen. Het moment dat je er achter komt dat deze lampen reageren op jouw beweging en/of aanraking, wordt je verrast. Het daagt mensen
    uit om te spelen met de lampen. De bezoeker bepaalt bij dit kunstwerk hoe de desbetreffende publieke ruimte er op dat moment uit komt te zien.<sup>1</sup>
</p>
<br>
<img src="img/Dune-4.2-side1_Daan-Roosegaarde-plusMOOD.jpg" alt="afb. 1, Studio Roosegaarde, Dune">
<p>
    <em>afb. 1, Studio Roosegaarde, Dune</em>
</p>
<br>
<p>
    Een ander voorbeeld van het omvormen van de openbare ruimte binnen een stad is te vinden in de Oostenrijkse stad Linz. Midden in de stad aan de kade van de
    Donau ligt het Ars Electronica Center. Dit op zichzelf staande gebouw is aan de buitenkant volledig omgeven met meer dan 38.000 LED-lampen, die samen
    dienen als één groot beeldscherm.
</p>
<p>
    Elke avond gedurende 2 uur krijgen bewoners en bezoekers van de stad de kans om dit enorme beeldscherm te bedienen. Met speciale palen rondom het gebouw
    kan je je eigen muziek of geluid afspelen. Door speakers rondom het gebouw krijgt de directe omgeving jouw geluid te horen. Naast geluid reageren de
    LED-lampen op de audio die de gebruiker afspeelt. Dit alles resulteert in een performance die steeds weer verandert van kleur, ritme en diversiteit.
</p>
<p>
    Deze performance verandert zo elke avond het landschap van de stad. Je zou kunnen stellen dat de bewoners nabij dat gebouw elke avond worden herinnerd dat
    ze zich in een stad bevinden die ze op de een of andere manier tot hun hand kunnen zetten.<sup>2</sup>
</p>
<br>
<img src="img/fassade11_2.jpg" alt="afb. 2, Ars Electronica, Play the Façade">
<p>
    <em>afb. 2, Ars Electronica, Play the Façade</em>
</p>
<br>
<p>
    Deze interactie met de stad is helaas nog niet veel te vinden. Kunst in de steden is er genoeg. Wij kunnen op de openbare kunst reageren door middel van
    emotie en gedrag, alleen de kunst reageert niet op ons, de toeschouwers. Uitzonderingen zoals Dune of het Ars Electronica Center daargelaten, mist de stad
    dus vaak het interactieve aspect, waarbij de toeschouwers tevens gebruikers worden.
</p>
<br>
<p>
    Ik ga met deze scriptie opzoek naar het antwoord op deze hoofdvraag: hoe kan interactief ontwerp de stedelijke ruimte omvormen volgens de idealen van
    democratie en spel, om tot een dynamische, non-hiërarchische en verrassendere stad te komen?
</p>
<p>
    Binnen deze vraag zijn een aantal begrippen die uitgelegd dienen te worden. Deze begrippen haal ik uit de hoofdvraag en zijn: interaction design,
    stedelijke ruimte, democratie, spel, dynamiek, non-hiërarchie en verrassing. Ik doe dit aan de hand van theorie, maar vooral ook door middel van
    voorbeelden uit de kunst- en ontwerpwereld. Dit kunnen oudere kunstwerken zijn, maar ook hedendaagse. Elk begrip wordt uitgelegd door de vraag die ik erbij
    stel. Zo vraag ik mijzelf af wat interactief ontwerp precies inhoudt, wat en waarom we stedelijke ruimte hebben, wat democratisch ontwerp inhoudt en hoe we
    dit kunnen toepassen in de daarvoor genoemde stedelijke ruimte. Wat is de rol van spel binnen een stad?
</p>
<br>
<p>
    Met het toelichten van de sub-onderwerpen en het beantwoorden van de vragen die daarbij naar boven komen, wil ik een antwoord formuleren op de hoofdvraag.
    Dit antwoord moet verbanden leggen tussen kunst en ontwerp van verschillende aard. Het antwoord moet theorieën over de hiervoor genoemde begrippen aan
    elkaar knopen. Ook moet het een inzicht bieden over de relatie tussen de interactief ontwerper en misschien wel zijn belangrijkste canvas, de stad.
</p>
<br>

<div id="footnotes">
    <sup>1</sup><p>Studio Roosegaarde, ‘Dune’ 2006-2012, https://www.studioroosegaarde.net/project/dune/info/</p>
    <sup>2</sup><p>Ars Electronica, ‘Play the Façade’, http://www.aec.at/center/en/2011/05/20/play-the-facade/</p>
</div>

<br>
<br>
<p>
    <strong>Interactief ontwerp</strong>
</p>
<br>
<p>
    Wat houdt interactie nu precies in? Interactie is een type actie waarbij twee of meerdere objecten, zaken of personen reageren op elkaar. Er is altijd
    sprake van een tweerichtingsverkeer. De wederzijdse communicatie is van groot belang. Het resulteert in een terugkoppeling. Deze terugkoppeling zegt iets
    over het ontwerp, onderwerp, de gebruiker of een combinatie hiervan.
</p>
<br>
<p>
    ‘DRM Chair’ is een interactief kunstwerk ontworpen door een groep studenten aan de Ecole Cantonale d’Art de Lausanne, een kunstacademie in
    Zwitserland. Het is een op het eerste gezicht normaal ogende stoel, maar maakt gebruik van een terugkoppeling. Nadat er acht keer op wordt
    gezeten, zal de stoel zichzelf vernietigen. Hier is de interactie te vinden tussen de persoon die gaat zitten en de solide ogende stoel. De terugkoppeling
    van deze actie is dat de stoel minder lang gebruikt kan worden. Na acht keer zitten zal de stoel zichzelf vernietigen en is het niet meer mogelijk de
    interactie er mee aan te gaan. <sup>3</sup>
</p>
<br>
<img src="img/DRM-chair.jpg" alt="afb. 3, ECAL past and present students, DRM Chair">
<p>
    <em>afb. 3, ECAL past and present students, DRM Chair</em>
</p>
<br>
<p>
    Een ander interactief werk is het project ‘Snif’ van Amerikaanse kunstenares Karolina Sobecka. Het is een animatie van een hond die geprojecteerd wordt op
    een muur op straat. Het vraagt de aandacht van mensen die er langs lopen door op hen te reageren. Dit doet het werk door middel van camera’s die mensen
    volgen. Het gedrag van de mensen wordt vertaald naar de hond. Zo kan de hond agressief reageren of juist heel blij en energiek. Mensen worden verrast door
    het werk en gaan de interactie ermee aan. Deze interactie zit hem vanzelfsprekend in de reactie van de hond, het gedrag van de mens en andersom.<sup>4</sup>
</p>
<br>
<p>
    Nog een goed voorbeeld is het werk ‘Do Not Touch’, gemaakt door het Nederlandse ontwerpbureau Moniker. Het is een muziekvideo voor de band Light Light
    waarbij Moniker de video laat veranderen door de inzet van mensen die het kijken. De muziekvideo is te bekijken op een speciale website. Wanneer de video
    begint te lopen wordt er aangegeven dat de coördinaten van je cursor gevolgd worden. Meteen zie je al een enorm aantal cursors door het scherm vliegen, dit
    zijn de opnames van andere mensen die de video al eerder hebben bekeken.
</p>
<p>
    Het ontwerp van de video is compleet gericht op schermen waarbij je als interactief element een muis ofwel cursor gebruikt. Moniker maakt gebruik van de
    massa en de media om de muziekvideo te vullen. Ze sturen ons ook door middel van vragen die gesteld worden, zoals “Where are you from?”, terwijl een
    wereldkaart getoond wordt en er al honderden cursors een plekje op de kaart willen bemachtigen. Later wordt de video nog interessanter gemaakt door de
    animaties te laten bewegen, waarbij de gebruiker wordt gevraagd om de cursor in het groene vlak te houden. Velen doen dit zeer precies, terwijl er ook
    velen juist daar tegen in gaan.
</p>
<p>
    Moniker maakt bij dit project heel slim gebruikt van het medium waarop het wordt vertoont, namelijk internet. Internet is een medium die ons kan laten
    participeren, zoals in de muziekvideo van Moniker. En het is deze participatie die dit werk interactief maakt, het tweerichtingsverkeer. Moniker ontwerpt
    de regels om de gebruiker te sturen, en de gebruiker stuurt het ontwerp van de video.<sup>5</sup>
</p>
<br>
<img src="img/do-not-touch.png" alt="afb. 4, Studio Moniker, Do Not Touch">
<p>
    <em>afb. 4, Studio Moniker, Do Not Touch</em>
</p>
<br>
<img src="img/NFB_Interactive-Bear-71.png" alt="afb. 5, Jeremy mendes, Leanne Allison, Jam3, Bear71">
<p>
    <em>afb. 5, Jeremy mendes, Leanne Allison, Jam3, Bear71</em>
</p>
<br>
<p>
    De interactieve documentaire ‘Bear 71’ is net als het werk ‘Do Not Touch’ van Moniker een voorbeeld van hoe de media internet en video gebruikt kunnen
    worden.
</p>
<p>
    ‘Bear 71’ speelt zich af in Banff National Park en is Canada’s eerste nationale park. De gebruiker wordt door dit park rondgeleid door een vrouwtjes
    Grizzlybeer, beer nummer 71.
</p>
<p>
    De documentaire, gemaakt door Leanne Allison en Jeremy Mendes en ontworpen door de Canadese studio Jam3, maakt gebruik van een op zichzelf staande kaart
    van het gebied waarin de gebruiker zelf rond kan dwalen. De documentaire bevat een verhaallijn, maar het is niet nodig om deze te volgen. Allison maakt
    gebruik van een enorme database aan gegevens van dieren, geografie en camera’s. Om al deze gegevens in één documentaire weer te geven moest er afstand
    worden gedaan van een traditionele verhaallijn. De interactieve documentaire bied daar een uitkomst in. Het laat mensen een eigen verhaal uitstippelen en
    is niet gebonden aan wat de regisseur wil dat we zien. ‘Bear 71’ exploiteert dit concept door meerdere sub-verhaallijnen te integreren in de documentaire.
    Deze zijn te vinden in het gedrag van dieren die door camera’s in het park zijn gefilmd.
</p>
<p>
    Wat deze documentaire interactief maakt is de vraag aan de gebruiker om actief deel te nemen aan de documentaire. Tijdens het verhaal beweegt de beer als
    een stip over het scherm en zal na korte tijd, als je niet met haar mee beweegt, verdwenen zijn. Tijdens het verhaal van de beer beweeg je je langs
    locaties die slaan op wat de beer op dat moment verteld. Er wordt de gebruiker de kans gegeven om de beer te pauzeren en je te verdiepen in de omgeving
    waar de beer zich op dat moment bevindt. <sup>6</sup>
</p>
<p>
    Het medium internet is hier weer van toepassing, omdat het een actief medium is, geschikt voor interactie. Bij televisie is dit bijvoorbeeld anders, hier
    gebruik je een non-actieve houding. Je kijkt wat je wordt voorgeschoteld en je hebt een beperkte keuze aan programma’s en zenders. Een video op internet
    kijk je echter vaak met je hand aan de cursor. Zeker nu Youtube, de grootste en bekendste website als het gaat over video, interactieve video introduceert.
    Het gaat hier om video die gefilmd is met een camera die niet een klein beeld vastlegt, maar al het beeld om de camera heen. Op Youtube kan je de video’s
    bekijken door actief door het beeld te klikken en te slepen om te kijken of er nog meer te zien is dan wat de regisseur van de video ons wil laten zien.
</p>

<div id="footnotes">
    <sup>3</sup><p>ECAL’s past and present students, ‘DRM Chair’ 2013, http://www.creativeapplications.net/objects/drm-chair-chair-that-self-destructs-after-8-uses/</p>
    <sup>4</sup><p>Karolina Sobecka, ‘Sniff’ 2009, http://www.gravitytrap.com/artwork/sniff</p>
    <sup>5</sup><p>Studio Moniker, ‘Do Not Touch’ 2013, http://studiomoniker.com/projects/do-not-touch</p>
    <sup>6</sup><p>Jeremy Mendes, Leanne Allsion, Jam3, ‘Bear71’ 2012, http://bear71.nfb.ca/#/bear71</p>
</div>

<br>
<br>
<p>
    <strong>De stedelijke ruimte</strong>
</p>
<p>
    ‘Stedelijke ruimte’ is een begrip dat je niet makkelijk aan de hand van een aantal regels kunt uitleggen. Het begrip ‘stad’ wordt door meerdere beroepen op
    een andere manier gebruikt en daardoor anders erkend. Hoogleraar en socioloog Wim Derksen maakt onderscheid in zijn korte tekst ‘Wat is een stad?’ bij het
    uiteenzetten van het begrip ‘stad’ middels de verschillende wetenschappen die het begrip gebruiken. “
    <em>
        Elke wetenschap beziet hetzelfde fenomeen (de stad) op een andere manier. Zo ontstaan tal van definities naast elkaar, waarin elke keer een (iets)
        ander accent wordt gelegd. Toch hebben al die wetenschappers het over hetzelfde
    </em>
    ”<sup>7</sup>, zo verteld hij. De wetenschappen die Derksen voorlegt zijn demografie, sociale geografie, ruimtelijke economie, sociologie en
    stedenbouwkunde. Dit is een redelijk brede lijst van professies die allemaal te doen hebben met het begrip ‘stad’, maar er een andere interpretatie voor
    hanteren.
</p>
<br>
<p>
    Laten we beginnen bij demografie. Demografie beschrijft het volk aan de hand van getallen. Deze getallen wijzen op de migratie van een volk of juist de
    concentratie ervan op een bepaalde plek. Demograven kunnen het begrip ‘stad’ dus ook definiëren door te kijken naar de exacte getallen. Hierbij wordt
    altijd rekening gehouden met de context van het onderwerp waar de getallen op gebaseerd zijn. Amsterdam en Tokyo zijn bijvoorbeeld beiden steden, toch is
    er een enorm verschil tussen deze steden als je alleen kijkt naar de bevolkingsdichtheid of de migratie vanuit het platteland. De context zoals de gegevens
    van een land waar de desbetreffende stad in ligt als werkloosheid en bruto nationaal product bieden dan uitleg.
</p>
<br>
<p>
    Dan de sociale geografie. Dat is de wetenschap die zich bezig houdt met maatschappelijke verschijnselen en zich daarbij afvraagt waarom bepaalde dingen
    gebeuren op bepaalde plekken. Een voorbeeld hiervan is de concentraties bedrijven op een specifieke plek. De vraag luidt dan waarom zich juist op die plek
    veel bedrijven vestigen en waarom dit goed is of dat het wellicht beter ergens anders kan? Derksen refereert in zijn tekst naar de Duitse geograaf Walter
    Christaller. Christaller heeft in 1933 een theorie geformuleerd die door middel van specifieke regels de grootte, het aantal en de ruimtelijke spreiding
    van steden kan bepalen. Zijn theorie wees aan dat steden puur bestonden door de periferie om de stad heen. En dat de stad dus niets anders is dan een plek
    waar mensen hun goederen (ver)kopen en ideeën uitwisselen voor economische doeleinden.
</p>
<br>
<p>
    De ruimtelijke economie sluit hier vervolgens gedeeltelijk bij aan. Het gaat hierbij om de voor- en nadelen voor bedrijven om zich te vestigen in een stad.
    De ruimtelijk econoom kijkt naar waar economische activiteit voorkomt en waarom precies op die specifieke plek. Het is een van de meest groeiende vormen
    van de hedendaagse economie. De ruimtelijke econoom ziet de stad als een geconcentreerde, economische speeltuin en onderzoekt waarom de ene plek meer
    kansen biedt dan de andere.
</p>
<br>
<p>
    Dan nu de rol van de socioloog. Derksen omschrijft de rol van de socioloog binnen een stad door middel van de theorie van de Duitse socioloog Ferdinand
    Tönnies. Tönnies maakt onderscheid tussen gemeenschap en maatschappij. Het dorp is een gemeenschap, daar ervaar je sociale controle en hierdoor ben je niet
    anoniem. Tegenover het dorp is de stad waarbij de sociale controle veel lager ligt en er vaak ook niet is. In de stad kan je anoniem door het leven gaan en
    krijg je zo meer vrijheid. Wel trekt deze anonimiteit verschillende culturen aan en zorgt het voor meer excentriekelingen dan bijvoorbeeld een dorp vanwege
    de vrijheid die de stad biedt.
</p>
<br>
<p>
    Tot slot de stedenbouwkundigen, die werken met de fysieke ruimte. Ze houden zich bezig met onontwikkeld land en/of met de herinrichting van bestaande delen
    binnen een stad. De stedenbouwkundige houdt hierbij rekening met politieke en sociale zorgen. Er zijn veel verschillende theorieën en concepten binnen de
    stedenbouw. Deze verschillen zijn goed waarneembaar als men kijkt naar de uiteenlopende ontwerpen van publieke ruimten en private ruimten binnen
    verschillende stadsdelen. Als voorbeeld voor deze uiteenlopende ontwerpen kan je de binnenstad van Parijs die op de schop is gegaan in de negentiende eeuw
    en (bijna) volledig is herontwerpen door de stedenbouwkundige Haussmann. Hij maakte van Parijs een statige stad die daardoor naar buiten trad als
    wereldstad met zijn vele monumentale gebouwen en brede boulevards. Daar tegenover staat een stad als Rotterdam, die door vele stedenbouwkundigen in het
    begin van de twintigste eeuw en tegenwoordig nog steeds gezien wordt als een soort speelplaats voor moderne bouwstijlen. Dit mede door de afwezigheid van
    monumentale werken en de (bijna) volledige verwoesting van de Tweede Wereldoorlog. Ook veranderen de ideeën binnen dit werkveld sterk door de jaren heen.
    Voor de stedenbouwkundigen staat het begrip stad voor een constante afweging van het creëren van woonruimte voor inwoners en openbare ruimte.
</p>
<br>
<p>
    Zo is te concluderen dat het begrip stad door vele werkvelden en wetenschappen anders wordt gebruikt. Steeds hebben verschillende beroepsgroepen het over
    de ‘stad’, maar belichten dit onderwerp op een andere manier. Het begrip ‘stad’ is zo te zien als een verzamelnaam van deze verschillende invalshoeken.
</p>
<br>

<div id="footnotes">
    <sup>7</sup><p>Wim Derksen, Wat is een stad? 2013</p>
</div>

<br>
<br>
<p>
    <strong>Waarom is er stedelijke ruimte?</strong>
</p>
<br>
<p>
    Er bestaan meerdere theorieën over waarom we steden hebben. Waarom is het van belang dat we ons met veel mensen op een relatief kleine oppervlakte
    huisvesten? Volgens de eerder genoemde geograaf Walter Christaller is de stad er om een praktische reden. Zijn theorie is dat we in
    vroegere tijden begonnen met steden creëren op centrale plekken tussen dorpen, zodat er handel verricht kon worden.
</p>
<p>
    Dit wordt door Christaller onderbouwd door middel van zijn centrale-plaatsentheorie. Hij neemt hier twee concepten in mee: de drempelwaarde en de
    reikwijdte van de stad. Bij de drempelwaarde heeft hij het over het minimum aan marktgebied dat nodig is voor goederen en diensten om economisch haalbaar
    te zijn. In andere woorden: het gebied moet genoeg mensen én geld hebben om groei aan te kunnen. Met reikwijdte heeft Christaller het over de maximale
    afstand die mensen, in het bijzonder de consumenten, zullen reizen om goederen te kopen of diensten te verkrijgen. Met deze twee concepten kan Christaller
    uitrekenen of een plek een stad wordt, of een klein dorp blijft.
</p>
<br>
<img src="img/superset.jpg" alt="afb. 6, Centrale-plaatsentheorie, Walter Christaller">
<p>
    <em>afb. 6, Centrale-plaatsentheorie, Walter Christaller</em>
</p>
<br>
<p>
    Volgens de ruimtelijk econoom is het voor veel mensen en bedrijven van belang om zich te vestigen in een stad. Er wordt door hen gesuggereerd dat hoe meer
    mogelijkheden je hebt om verbinding te maken met verschillende mensen en vernieuwende ideeën, hoe meer creatief en productief je zal zijn. De onderzoeker
    aan Massachusetts Institute of Technology Wei Pan verklaart dit fenomeen met zijn volgende uitspraak: “Cities are about people. It’s just that simple”.<sup>8</sup>
    Dit stelt hij in een onderzoek, gepubliceerd in ‘Nature Communications’ (een openbaar tijdschrift), dat een grotere dichtheid in de bevolking
    van een stad, mensen meer sociale banden laat vormen. Hoe groter de stad, des te meer kom je in contact met mensen. “
    <em>
        If you think about productivity, it’s all about ideas, information flows, how easily you can access ideas and opportunities. We believe that the
        interaction mechanism is what drives the productivity of the city.
    </em>
    ”<sup>9</sup> Pan verklaart dat wanneer je je in een juiste omgeving bevindt die vol is met ideeën, informatievoorzieningen en toegang tot mogelijkheden, de stad meer
    voordelen dan nadelen zal geven. Het is daarom ook zo dat er doorgaans meer innovatie en ideeën uit steden komen dan van kleine dorpen en het platteland.
</p>
<br>
<p>
    De theorie van Christaller en die van Pan hebben beiden te maken met bedrijven en economische belangen. Benjamin Barber, Amerikaans politicoloog, ziet
    steden echter voornamelijk als een politieke grootmacht. “Mijn boodschap is dat steden enorm veel potentie hebben om belangrijke globale problemen aan te
    pakken. En belangrijker: dat in werkelijkheid al doen. Steden zouden meer bewegingsruimte moeten krijgen, zowel op financieel als op juridisch gebied.”
</p>
<p>
    Volgens Barber hebben steden niet de betonnen benen waar staten op lopen. Steden zijn pragmatisch. Als voorbeeld noemt Barber het feit dat landen niet
    bereid zijn hun grondgebied uit handen te geven. Ze kunnen moeilijk samenwerken aan wereldwijde problemen die geen grenzen kennen. Zo leveren steden betere
    resultaten als het gaat over de opwarming van de aarde dan tegenover landen.
</p>
<br>
<p>
    De vraag waarom we steden hebben, en daarmee stedelijke ruimte, komt dus door de enorme voordelen die steden hebben tegenover dorpen en platteland. Steden
    kan je uit deze voorbeelden omschrijven als de meest succesvolle uitvinding van de mens. Steden verdienen veel geld, hebben over het algemeen goede
    voorzieningen, zijn rijk aan ideeën en bieden mensen kansen om te groeien. Maar steden doen het vooral beter dan landen. Barber: “De stad is thuis voor
    miljarden mensen. Meer dan de helft van de wereldbevolking woont in steden. In 2030 is dat naar verwachting zelfs 70 procent.”<sup>9</sup>
</p>
<br>
<img src="img/Klat_Joost_Joost_Grootens_Metropolitan_World_Atlas_pp.jpg" alt="afb. 7, Arjan van Susteren, Joost Grootens, Metropolitan World Atlas">
<p>
    <em>afb. 7, Arjan van Susteren, Joost Grootens, Metropolitan World Atlas</em>
</p>
<br>
<p>
    In het boek Metropolitan World Atlas laat Nederlands stedenbouwkundige Arjan van Susteren ons de relatie zien tussen steden over de hele wereld. De steden
    worden omschreven als ‘metropolen’. Het begrip ‘metropool’ omschrijft van Susteren als steden met een hoge concentratie en een hoog aantal inwoners. Ook
    moet er sprake zijn van verbindingen met steden in de rest van de wereld. Van Susteren omschrijft de verbindingen die er volgens hem toe doen als:
    luchtverkeer, scheepsverkeer en digitaal verkeer (in de vorm van satellieten en telecommunicatienetwerken).
</p>
<p>
    De selectie steden die van Susteren behandelt in de atlas worden bijgestaan met kwantitatieve data. Vervolgens kan de gebruiker van de atlas verbanden
    leggen en conclusies trekken over waarom bijvoorbeeld de ene stad een sterker groeiende economie heeft of hoe de kwaliteit van het openbaar vervoer
    bepalend kan zijn voor de kwaliteit van een stad.
</p>
<br>
<p>
    Het sterkste punt van de Metropolitan World Atlas zit hem naast de diverse data en de relaties tussen steden vooral in de infographics (visuele
    uitwerkingen van bepaalde data). Deze grafische uiteenzettingen van de data zijn ontworpen door de Nederlands grafisch ontwerper Joost Grootens. De
    infographics zijn op een verhalende manier opgezet. Zo geven de eerste infographics in het boek de grote verschillen van wereldsteden door de eeuwen heen.
    Deze complexe data wordt in de atlas simpel vertaald naar een top tien lijst van steden (gemeten door het inwoneraantal) met daarnaast, van het
    desbetreffende jaartal, een wereldkaart waarin de economische handelsroutes over de wereld zijn gevisualiseerd. Het sterke hiervan, en van bijna alle
    infographics, is dat er een overzicht geboden wordt van data. In een korte tijd krijgt de toeschouwer een duidelijk beeld over complexe onderwerpen en
    relaties. De ontwerper van de infographic verteld zijn verhaal door middel van volgorde, kleur, vorm en tekst en bepaald daardoor wat relevant is en wat
    niet. De ontwerper verteld daardoor altijd zijn verhaal. <sup>10</sup>
</p>
<br>

<div id="footnotes">
    <sup>8</sup><p>Emily Badger, The Real Reason Cities are Centers of Innovation, 2013</p>
    <sup>9</sup><p>Emily Badger, The Real Reason Cities are Centers of Innovation, 2013</p>
    <sup>9</sup><p>Mick van Biezen, Waarom steden het voor het zeggen moeten hebben, 2013, de Correspondent</p>
    <sup>10</sup><p>Arjan van Susteren, Joost Grootens, Metropolitan World Atlas, 2005</p>
</div>

<br>
<br>
<p>
    <strong>Democratisch ontwerp</strong>
</p>
<br>
<p>
    Waar komt het woord ‘democratie’ eigenlijk vandaan? Het stamt af van de Griekse woorden voor ‘volk’ en ‘heersen’ en betekent dus ‘volksheerschappij’.<sup>11</sup> De stem van het volk bepaalt.
</p>
<br>
<p>
    Volgens de wereldwijde meubelgigant Ikea is de combinatie van de eigenschappen vorm, functie, kwaliteit, duurzaamheid en een lage prijs belangrijk voor
    ’democratic design’. Dit houdt in dat goed ontworpen voorwerpen en meubelen voor iedereen toegankelijk moeten zijn. Ikea houdt rekening met de vraag van de
    klant in de vijf hiervoor genoemde punten en blijft haar producten verbeteren naar de vraag van de klant. Ikea maakt gebruik van de massa omdat het door de
    massa wordt omarmt.
</p>
<p>
    Dezelfde massa maakt al enige tijd naast het kopen van Ikea producten gebruik van websites als www.<a href="http://ikeahackers.net">ikeahackers.net</a>,
    waarbij ideeën worden uitgewisseld over het hergebruik of vernieuwd gebruik van Ikea’s producten. Dit zogenaamde ‘Ikea hacking’ is uitgegroeid tot een
    wereldwijde trend die gebruik maakt van grote gemeenschappen die elkaar helpen en inspiratie geven.
</p>
<p>
    Waarom Ikea meubelen specifiek? Omdat Ikea overal in de wereld te vinden is, en ook overal ter wereld precies dezelfde producten verkoopt. Maar vooral door
    de manier hoe Ikea zijn producten verkoopt, je moet het namelijk vaak zelf thuis in elkaar bouwen.
</p>
<p>
    In 2015 bij de Ikea Democratic Design Day, hun jaarlijkse evenement waar Ikea naar buiten treedt voor presentaties en discussies en vraagt naar de mening
    van hun klanten, deed Ikea zelf een stap in de richting van het Ikea hacking, wat daarvoor altijd buiten Ikea zelf omging. De ‘Hacka keuken’, zoals het
    conceptuele ontwerp wordt genoemd, is ontworpen door studenten aan de Lund Universiteit in Zweden vanuit een opdracht van Ikea. De keuken bestaat uit
    meerdere Ikea onderdelen en producten die in een modulair systeem samen worden gebracht. Het modulaire systeem bestaat uit simpele houten balken en kleine
    metalen onderdelen waarmee deze balken met elkaar worden verbonden.<sup>12</sup>
</p>
<br>
<p>
    Volgens Belgisch ontwerper Thomas Lommée zijn het de modulaire systemen die ontwerp democratisch maken. Lommée is oprichter van Open Structures, een door
    hem zelf geïnitieerd modulair systeem. In een presentatie over het ontstaan en het gebruik van Open Structures legt hij door middel van verschillende
    modulaire systemen uit welke democratisch zijn en waarom hij voor een specifieke modulair systeem kiest.
</p>
<p>
    Lommée begint met Lego, misschien wel het bekendste modulaire systeem waar bijna iedereen ook wel mee in aanraking is geweest. De lego auto is geen auto,
    het is een opeenstapeling van de modulaire onderdelen die een auto vormen. Met precies dezelfde onderdelen als de auto kan je ook een ander object in
    elkaar zetten. Dat is modulair, het bouwen door middel van diverse modules. Tegenover Lego zet Lommée Wikipedia, de online encyclopedie die gebruik maakt
    van de kennis van de massa. Iedereen (met een serieuze insteek) kan tekst op Wikipedia toevoegen, aanpassen of verwijderen.
</p>
<p>
    Lommée maakt een verschil in modulaire hardware systemen en modulaire software systemen. De hardware systemen ontstaan vanuit een bedrijf waarbij het
    bedrijf alle modules produceert en er patent op aanvraagt, zodat anderen het niet kunnen kopiëren. De software systemen zijn gebaseerd op een gedeelde en
    open programmeercode. Lommée wil de openheid behouden in zijn systeem en kiest daarom voor het model van een software systeem. In Open Structures is het de
    bedoeling dat iedereen, dat kunnen hobbyisten, professionals en bedrijven zijn, modules kan toevoegen die door iedereen ook weer aangepast kunnen worden.
</p>
<br>
<p>
    Waar software gebruik maakt van code in het modulaire systeem, maakt Open Structures gebruik van een geometrisch grid. De grote ervan was in het begin 4
    bij 4 centimeter in een vierkant. Later bleek dat veel mensen cirkels binnen deze verhouding gingen maken. Lommée integreerde dan ook cirkels in het grid.
    In zijn presentatie maakt Lommée duidelijk dat het uiteindelijk niet om de dimensies van het grid gaat, maar meer om de samenkomst van het grid. Het grid
    is de interface waarbij verschillende onderdelen bij elkaar komen en aangesloten kunnen worden.<sup>13</sup>
</p>
<p>
    Open Structures heeft een website dat dient als de plek waar ook de modules in de vorm van bestanden (3d of 2d) met elkaar gedeeld kunnen worden. Of
    verhandeld, want mensen kunnen daadwerkelijk geld aan de onderdelen verdienen, dit past allemaal in het systeem. Ook wordt hier het gehele concept en grid
    uitgelegd, het is een platform voor het modulaire systeem.
</p>
<br>
<img src="img/openstructures.jpg" alt="afb. 8, Thomas Lommée, Open Structures">
<p>
    <em>afb. 8, Thomas Lommée, Open Structures</em>
</p>
<br>

<div id="footnotes">
    <sup>11</sup><p>Wikipedia Democratie, https://nl.wikipedia.org/wiki/Democratie</p>
    <sup>12</sup><p>Designboom, IKEA hacka kitchen concept optimized for user hack-ability, 2015</p>
    <sup>13</sup><p>TEDx Eutropolis, Thomas Lommée, Open Structures 2013, https://www.youtube.com/watch?v=5FXTlOytJRI</p>
</div>

<br>
<br>
<p>
    <strong>Democratisering van stedelijke ruimte</strong>
</p>
<br>
<p>
    Het was de Duitse architect en stadsplanner Ernst May die zei: “
    <em>
        De tijden zijn voorbij, waarin geestelijke en wereldlijke vorsten met een imperiaal streven naar macht grandioze particuliere bouwwerken, stadsdelen en
        zelfs hele steden uit de grond konden stampen. In ons democratische tijdperk hebben de gemeenten de plaats van deze machthebbers ingenomen. Zij zijn de
        grote bouwheren die met hun opdrachten toonaangevend zijn geworden voor de ontwikkeling van het nieuwe bouwen.
    </em>
    ”<sup>14</sup> Na de Eerste Wereldoorlog hadden veel landen het economisch zwaar. De tijden dat particuliere bedrijven genoeg geld hadden om stadsdelen te
    bouwen waren voorbij. De gemeente namen het heft in eigen handen en stelde zelf architecten en stadsplanners aan voor het ontwerpen van wijken en
    vernieuwen van stadsdelen. Dit zorgde voor een nieuw tijdperk binnen het ontwerp van steden, waardoor de nieuwe ideeën en theorieën van begin twintigste
    eeuw ontwikkeld konden worden.
</p>
<br>
<p>
    In 1961 publiceerde Jane Jacobs haar boek ‘The Death and Life of Great American Cities’. Hierin schrijft de Amerikaanse sociologe en
    activist dat steden hun groei aan de burgers van de stad moet overlaten. Ze refereert bijvoorbeeld aan de opkomst van de autoindustrie in Amerika. Volgens
    de politiek was de autoindustrie de zogenaamde backbone van de Amerikaanse economie en zorgde het voor een hoop werkgelegenheid. Het was dan ook de taak
    voor de burgemeesters van grote steden om veel wegen aan te leggen en zo een voedingsbodem te creëren voor deze industrie. Jacobs, woonachtig in New York,
    was vel tegen het plan van een nieuwe snelweg die dwars door de monumentale wijken SoHo en Little Italy was gepland. Dankzij haar activisme en het oproepen
    van tegenstanders is het project nooit doorgezet. Een goed voorbeeld van echte democratie binnen een stad. Dit standpunt beschrijft Jacobs ook in haar
    artikel ‘Downtown is for the People’ in Fortune magazine in 1958. Ze schrijft “
    <em>
        Let the citizens decide what end results they want, and they can adapt the erebuilding machinery to suit them. If new laws are needed, they can agigate
        to get them. … What a wonderful challenge there is! Rarely before has the citizen had such a chance to reshape the city, and to make it the kind of
        city that he likes and that others will too. If this means leaving room for the incongruous, or the vulgar or the strange, that is part of the
        challenge, not the problem.
    </em>
    ”<sup>15</sup>
</p>
<br>
<img src="img/prinzessinnengarten3-540x304.jpg" alt="afb. 9, Prinzessinnengarten, Berlijn">
<p>
    <em>afb. 9, Prinzessinnengarten, Berlijn</em>
</p>
<br>
<p>
    Een ander voorbeeld van burgers die dankzij activisme en het democratisch ideaal de stad naar hun hand zetten is de Prinzessinnengarten in Berlijn. In 2012
    was dit een kaal stuk grond van de gemeente. Het idee van de gemeente om de grond te verkopen werd verworpen door een handtekeningenactie van de omwonende,
    waardoor het stuk grond werd veranderd in een stadstuin van 6000 vierkante meter. Dit is niet uitzonderlijk voor de stad Berlijn. Zo omschrijft het boek
    ‘Selfmade City’ van Duits schrijfster Kristien Ring talloze projecten waarbij bewoners van de stad Berlijn het initiatief namen om hun stedelijk gebied
    naar eigen hand te zetten.
</p>
<p>
    Ring omschrijft in haar boek hoe op meerdere plekken in Berlijn kleine tuinen zijn ontstaan op plekken waar de gemeente de straat open had gebroken voor
    onderhoud. In eerste instantie werden de zelf geïnitieerde tuinen verwijderd om vervolgens de straat weer te dichten met asfalt, maar de inwoners van
    Berlijn waren het niet eens met de gemeente. Ze zagen het als hun leefomgeving en ze vonden dat de wijk zo moest worden hoe zij het voor ogen hadden.
</p>
<p>
    Teruggrijpend op het begrip ‘democratie’ en dit dan vertaald naar volksheerschappij, is te zeggen dat steden gevormd kunnen worden dankzij democratie. Dit
    is helaas niet altijd het geval in eerste instantie. Het is daarom goed als de gemeente, die de rol van stadsplanner heeft, rekening houdt met de bewoners
    van de stad of een gedoogbeleid handhaaft als de gemeente van Berlijn.<sup>16</sup>
</p>
<br>
<p>
    Berlijn gaat dus als stad democratisch om in de manier hoe het zijn plannen aanpakt. Maar naast de gehoorde roep van de burgers in de Duitse hoofdstad
    wordt er ook kunst uitgevoerd met een democratische uitkomst. Zo is er het Project Stimmungsgasometer van Richard Wilhelmer, Julius von Bismarck en
    Benjamin Maus een groot lichtkunstwerk in Berlijn. Het kunstwerk bestaat uit een projectie van een ‘smiley’ die de emotionele status van Berlijn weergeeft.
    Camera’s met gezichtsherkenning meten de gemiddelde stemming van passerende voetgangers. Software leest dan van de gezichten af of ze glimlachen of juist
    boos of verdrietig kijken. De gemiddelde waarde van alle gezichten wordt geprojecteerd op een groot gebouw in de stad.<sup>17</sup>
</p>
<br>

<div id="footnotes">
    <sup>14</sup><p>Henk Engel, Jan de Heer, Stadsbeeld en massawoningbouw, 1984, Oase Tijdschrift voor Architectuur, blz 10</p>
    <sup>15</sup><p>Jane Jacobs, Downtown is for the people, 1958, Fortune, http://fortune.com/2011/09/18/downtown-is-for-people-fortune-classic-1958/</p>
    <sup>16</sup><p>Kristien Ring, Selfmade City Berlin: Self-Initiated Urban Living and Architectural Intervention, 2013</p>
    <sup>17</sup><p>Nathan Yau, Smiley installation shows the mood of a city, 2011, https://flowingdata.com/2011/12/02/smiley-installation-shows-the-mood-of-a-city/</p>
</div>

<br>
<br>
<p>
    <strong>Spel: wat is de rol van spel binnen een stad?</strong>
</p>
<br>
<p>
    Voor de Nederlandse architect Aldo van Eyck was spelen van groot belang in het leven van de mens. Dit is goed terug te zien in zijn werk waarbij hij in
    1947 de opdracht van gemeente Amsterdam kreeg om speeltuinen te ontwerpen. In eerste instantie ging het hier om speeltuinen op plekken die verpauperd
    waren. Het waren de ongebruikte stukken grond midden in drukke wijken. Dankzij het grote succes van zijn speeltuinen kreeg van Eyck steeds meer opdrachten
    om nieuwe speeltuinen te realiseren en niet alleen in oude buurten met ongebruikte grond. Bij nieuwe wijken aan de grenzen van de oude stad kreeg hij de
    ruimte om speeltuinen te ontwerpen. Ook in stadsparken werden zijn speeltuinen omarmd.
</p>
<p>
    Van Eyck werkte met wiskundige precisie aan het ontwerp van de speeltuinen. Dit bleek een enorme klus te zijn vooral nu we weten dat van Eyck meer dan 650
    speeltuinen heeft ontworpen door de jaren heen. Deze precisie was te vinden in het feit dat van Eyck er enorm veel belang in zag dat de
    speelplaats op een non-hiërarchische manier was opgezet. Zo werd de zandbak nooit in het centrum van de speelplaats gezet, zodat kinderen het niet konden
    gebruiken als fort.
</p>
<br>
<p>
    Van Eyck was de ontwerper van de speeltoestellen in zijn speeltuinen. Deze waren van sobere aard, zoals een klimconstructie als een boog, kegel of halve
    bol. Of betonnen lage ronde pilaren en van hetzelfde beton gemaakte zandbakken. In plaats van de wel bekende wipwap, schommels en glijbanen waren de
    speeltoestellen gemaakt van meer geometrische vormen en gaven door hun eenvoud meer ruimte voor het kind om de creativiteit te stimuleren. Als voorbeeld
    gaf van Eyck aan dat zijn klimrek gebruikt kon worden als klimrek maar ook als een huis wanneer er bijvoorbeeld een doek overheen werd gelegd. De
    speeltoestellen boden handvaten dankzij de abstracte vormen voor de creatieve geest van een kind.
</p>
<br>
<p>
    Van Eyck werd geïnspireerd door zijn tijdsgenoot en historicus Johan Huizinga die tien jaar voor het begin van van Eyck’s de speelplaatsen in Amsterdam een
    belangrijk boek publiceerde: ‘Homo Ludens. Proeve eener bepaling van het spel-element der cultuur’. In dit wereldberoemde boek omschrijft Huizinga de mens
    als ‘spelende mens’. Voor hem is spelen een kernwaarde voor alle mensen en heeft het niet te maken met cultuur, maar spel is hetgeen waar cultuur vandaan
    komt. Spel is de voedingsbodem van cultuur. Zijn de primaire levensbehoeften vervuld, dan geeft men zich over aan spel.
</p>
<br>
<p>
    Deze laatste gedachte was van belang voor de Nederlandse beeldend kunstenaar Constant Nieuwenhuys, beter bekend als Constant. Hij begint in 1956 aan zijn
    architectonisch project genaamd New Babylon. Geïnspireerd door het werk van Johan Huizinga verbeeld New Babylon een nieuwe wereld waarin de mens gedijd. De
    ideeën van Constant voor deze nieuwe wereld bekrachtigd hij doormiddel van maquettes die stadsdelen weergeven. Zijn utopisch denken werd gevoed met het
    steeds meer opkomende idee van de jaren vijftig en zestig, de vrije tijd. Steeds meer werk kon uit handen worden genomen door bijvoorbeeld computers en
    machines. Wat er overblijft is vrije tijd, hetgeen waar Huizinga aan refereerde met de primaire levensbehoeften die vervult zijn. In New Babylon kunnen
    mensen vrij rond lopen, struinen, dwalen. De mens hoeft zich niet meer druk te maken met geld of voedsel. De mens hoeft zich zelf niet eens meer druk te
    maken over een eigen leefplek. Waar de mens zich alleen druk over hoeft te maken is de vrije tijd, dat gekenmerkt wordt door het spel.
</p>
<br>
<img src="img/Das Kind_Aldo van Eyck_Spielplatz Laurierstraat.jpg" alt="afb. 10, Aldo van Eyck, Speelplaats">
<p>
    <em>afb. 10, Aldo van Eyck, Speelplaats</em>
</p>
<br>
<p>
    Van Eyck ontwierp de manier van zijn ideale spel in de vorm van speeltuinen. Zijn uitgangspunt was om de creativiteit te prikkelen en de fantasie de vrije
    loop te laten gaan.
</p>
<p>
    Constant zag door de toename van vrije tijd die het restproduct van de technologische vooruitgang bleek te zijn, een utopie voor zich waar mensen zich
    alleen maar druk kunnen hebben met het spel. Zijn maquettes waren dan ook hiervoor aangepast en de ruimte die hij ontwierp droeg dezelfde abstracte vormen
    die werden gebruikt door van Eyck.
</p>
<br>
<p>
    “Ieder spel heeft zijn regels. Zij bepalen, wat er binnen de tijdelijke wereld, die het heeft afgebakend, gelden zal. De regels van een spel zijn volstrekt
    bindend en onbetwijfelbaar.”<sup>18</sup> Huizinga laat in Homo Ludens weten dat de regels van een spel van groot belang zijn. Deze tijdelijke wereld kent
    tegenwoordig veel verband met de software wereld, de wereld die opgebouwd is uit code.
</p>
<p>
    Een goed voorbeeld van tijdelijke werelden die opgebouwd zijn uit regels en dan in de vorm van code is het werk van Casey Reas. Reas is medeoprichter van
    Processing, een software schetsboek en programmeertaal om te leren programmeren binnen de context van visuele kunst en ontwerpen.
</p>
<p>
    Met de door hem onder andere zelf opgerichte software bouwt Reas zijn eigen werelden en beelden. Op zijn website staat “Reas writes software to explore
    conditional systems as art. Through defining emergent networks and layered instructions, he has defined a unique area of visual experience that builds upon
    concrete art, conceptual art, experimental animation, and drawing.”<sup>19</sup> Reas legt aan de hand van instructies uit hoe hij tot zijn complexe vormen
    komt. Veelal omschrijft hij zijn werk doormiddel van elementen en het gedrag van deze elementen. Dit gelaagde systeem resulteert in complexe, organisch
    bewegende vormen die tot een verrassend resultaat leiden. Vaak weet Reas ook niet hoe de uitkomst van zijn regels er uit zal komen te zien. Het is een
    generiek proces waarbij hij de computer ofwel Processing eigen beelden laat maken, maar wel altijd in het ontwerp van Reas’ zijn grenzen en regels.
</p>
<br>

<div id="footnotes">
    <sup>18</sup><p>Johan Huizinga, Homo Ludens, 1938, blz 39</p>
    <sup>19</sup><p>Casey Reas, http://reas.com/information</p>
</div>

<br>
<br>
<p>
    <strong>Non-hiërarchie</strong>
</p>
<br>
<p>
    Om een duidelijk beeld te scheppen wat non-hiërarchische ontwerpen en kunst definieert is het goed om eerst te kijken wat hiërarchie precies inhoudt.Een
    hiërarchie is een manier om personen, objecten of gegevens te ordenen volgens asymmetrische relaties daartussen, waarbij meerderen met minderen worden
    verbonden.<sup>20</sup> Een voorbeeld hiervan kan worden gevonden in een bedrijfsstructuur waarbij de directeur van een bedrijf boven zijn medewerkers staat.
    Binnen die medewerkers zijn weer nieuwe hiërarchie te vinden. Het bekendste voorbeeld van een hiërarchie die we dagelijks gebruiken is dan ook de boom
    structuur. Met als stam het beginpunt en de steeds verdelende takken richting het eindpunt.
</p>
<br>
<img src="img/derive.png" alt="afb. 11, Situationisten, Parijs kaart">
<p>
    afb. 11, Situationisten, Parijs kaart
</p>
<br>
<p>
    Aansluitend op Constant’s alternatieve utopie New Babylon, waarbij mensen ronddwalen in een wereld die geheel aan elkaar is verbonden. Het woord ‘dérive’,
    letterlijk afdrijven, komt voor in zowel New Babylon als het werk van de Situationisten. De Situationisten was laat in de twintigste eeuw een van de
    laatste avant-garde kunststromingen. Een manier die de Situationisten handhaafden om tot het dérive te komen, was het dwalen door een stad dat
    Psychogeografie werd genoemd.
</p>
<br>
<p>
    “Psychogeography could set for itself the study of the precise laws and specific effects of the geographical environment, consciously organized or not, on
    the emotions and behavior of individuals”<sup>21</sup> aldus Guy Debord, Frans theoreticus en oprichter van de Situationisten.
</p>
<p>
    De Situationisten hadden verschillende manieren gevonden om via de psychogeografische studie door de stad te dwalen. Een manier was het uit elkaar knippen
    van verschillende kaarten van verschillende steden. Deze losse stukjes kaart werden dan weer bij elkaar tot één kaart gesmeden. Deze kaart werd dan
    gebruikt om te oriënteren in wéér een andere stad.
</p>
<p>
    De kaarten zijn een voorbeeld van een non-hiërarchisch systeem waarbij niet één enkele plek in het oog springt. Het mist bijvoorbeeld een centrum, de plek
    bij uitstek van een stad die een bepaalde hiërarchie uitspreekt.
</p>
<br>
<p>
    De hiervoor genoemde ontwerper Thomas Lommée koos er voor om het hiërarchische model te gebruiken voor zijn modulaire systeem die Wikipedia en bijvoorbeeld
    Linux, een open source computer besturingssysteem, ook hanteren. Dit model zit niet hetzelfde in elkaar zoals een doorsnee bedrijf. Het bevat geen kern of
    beginpunt, maar het kan overal naartoe groeien en verbanden leggen. Iedereen die gebruik maakt van het systeem heeft de zelfde rechten en kan ook dezelfde
    handelingen uitvoeren.
</p>
<p>
    Dit model tekent zich uit als de wortelstructuur van schimmels, rizoom genoemd, en is non-hiërarchisch. Het idee van rizoom als vorm komt uit de natuur.
    Zoals hierboven genoemde wortelstructuur van schimmels hebben het kenmerk dat de wortels overal naartoe kan groeien en geen beginpunt of eindpunt kennen.
    Ook kunnen de wortels met alle andere wortels verbindingen leggen. Elk onderdeel in het rizoom systeem lijkt verbonden te zijn met elk ander onderdeel.
</p>
<br>
<p>
    Het concept van rizoom dat alles met alles laat verbinden is zeer toepasbaar op hedendaagse kunst die zijn ruimte vind op het internet. Internet is een
    goed voorbeeld van een rizoom structuur. Software matig vormt het een netwerk waar geen begin- en eindpunt te vinden is. Van de ene website kan je altijd
    naar de andere website gaan. Deze websites worden bij elkaar gebracht dankzij zoekmachines die het gehele internet indexeren. Maar ook hardware matig is
    internet een structuur waar iedereen met iedereen in verbinding staat. Dit netwerk kent dus ook geen begin- en eindpunt.
</p>
<br>

<div id="footnotes">
    <sup>20</sup><p>Wikipedia Hiërarchie, https://nl.wikipedia.org/wiki/Hi%C3%ABrarchie</p>
    <sup>21</sup><p>Guy Debord, Introduction to a Critique of Urban Geography, 1955</p>
</div>

<br>
<br>
<p>
    <strong>Conclusie</strong>
</p>
<br>
<p>
    Hoe kan interactief ontwerp stedelijke ruimte omvormen volgens de idealen van democratie en spel, om tot een dynamischer, non-hiërarchische en
    verrassendere stad te komen?
</p>
<br>
<p>
    Om hier antwoord op te geven moeten er verbanden worden gelegd tussen de eerder behandelde begrippen, theorieën en kunstwerken en/of ontwerpen.
</p>
<br>
<p>
    Interactief ontwerp heeft zijn bestaan te danken aan de mens als gebruiker. Dit geldt ook voor steden. Steden kunnen bestaan door de mens. Onderzoeker Wei
    Pan beweert dat de stad zelf over de mens gaat, het is namelijk de mens die ideeën uitwisselt. Ook socioloog Walter Christaller is het er mee eens dat
    steden over mensen gaan. Volgens hem zijn steden de uitkomst van handel tussen goederen en diensten, een verzamelpunt voor mensen om samen te komen. Deze
    samenkomst van mensen leidt volgens Pan weer tot nieuwe ideeën.
</p>
<p>
    De beste tentoonstellingsruimte voor interactief ontwerp is daarom de publieke ruimte, de plek waar mensen samen komen en interactie met elkaar beleven.
</p>
<br>
<p>
    Ook het begrip democratie sluit hierop aan. We hebben gezien dat democratie over de massa gaat en over toegankelijkheid. De meest toegankelijke ruimte is
    natuurlijk de publieke ruimte. Het is de ruimte die je bij wijze van spreken binnen treedt wanneer je je huis al verlaat. Binnen in de stad zijn dit de
    pleinen, parken, boulevards en straten. Hier geldt de stem van de burger, zoals Jane Jacobs de protesterende stemmen van burgers liet gelden in de wijken
    van New York.
</p>
<br>
<p>
    Naast de democratische idealen is het belang van spel ook van grote waarde voor de stad. Volgens architect Aldo van Eyck leidt het spel met abstracte
    vormen tot creativiteit. Dit is te zien met zijn gebruik van sobere vormgeving voor speeltoestellen. Het is daardoor een noodzaak voor kinderen om hun
    creativiteit te gebruiken in de omgang met deze toestellen. Deze creatieve inbreng om tot spel te komen is niet van toepassing wanneer de ontwerper een
    figuratieve voorstelling maakt. Wanneer er vorm wordt gegeven aan publieke ruimte is het dus zaak dat de vormgeving abstract blijft. Dit stimuleert
    namelijk tot creativiteit en tot ideevorming, het belang van de stad.
</p>
<br>
<p>
    Dit ontwerpen met een abstracte beeldentaal is dus van belang voor de creativiteit en de ontwikkeling van spel. Het nadeel van abstractie is, echter, dat
    het kan leidden tot complexiteit. Gelukkig moet spel zich ook aan regels houden volgens Johan Huizinga’s Homo Ludens. Deze spelregels komen terug in het
    werk van de interactieve ontwerper zoals in het werk van ontwerper Casey Reas te zien is. Hij gebruikt regels om tot zijn ontwerpen te komen. De interactie
    zit hem in zijn ontworpen regels en ontworpen elementen die binnen de software van Processing een interactie met elkaar aangaan, resulterend in het
    uiteindelijke beeld. Een beeld dat voor Reas altijd een verrassing zal zijn. Dit verrassingselement kan dus een leidende rol spelen binnen een interactief
    ontwerp.
</p>
<br>
<p>
    Non-hiërarchie wordt omschreven als het natuurlijke proces van bepaalde wortelstructuren omschreven met het woord rizoom. Rizome structuren hebben als
    eigenschap het ontbreken van een begin- en eindpunt. Het vormt een ideaal democratisch systeem waarbij alle onderdelen van het systeem dezelfde rechten
    hebben. Dit systeem kan doormiddel van interactief ontwerp bereikt worden wanneer er verbanden worden gelegd tussen het werk en de gebruiker. Zonder elkaar
    kan er namelijk geen sprake zijn van interactief ontwerp.
</p>
<p>
    Ook gebruikt de oprichter van het Situationisme Guy Debord de non-hiërarchische systemen om tot zijn conclusie te komen. Deze conclusie biedt een
    toekomstschets die doormiddel van interactief ontwerp gerealiseerd kan worden. Hij refereert aan een methode van psychogeografie waarbij de kaart van
    Londen werd gebruikt om te navigeren door een gebied in Zuid-Duitsland. “This sort of game is obviously only a mediocre beginning in comparison to the
    complete construction of architecture and urbanism that will someday be within the power of everyone.”<sup>22</sup>
</p>
<br>
<p>
    Voor een dynamische, non-hiërarchische en verrassendere stad moet de interactief ontwerper zien werk gaan tonen in de publieke ruimte. Dit is een
    democratische keuze waarbij iedere bezoeker van de stad een aandeel aan het werk kan bijdragen.
</p>
<p>
    Om te spelen met de publieke ruimte moet de interactief ontwerper nadenken over de abstractie van zijn werk. Deze abstractie geeft namelijk de vrijheid tot
    creative invulling en ideeën.
</p>
<p>
    Het gebruik van regels die bij spel een noodzaak vormen, vormen zo ook noodzaak bij interactief werk. De regels kunnen tot verrassing leiden.
</p>
<p>
    De dynamiek van een stad kan tot uiting komen door het alledaagse te doorbreken. Interactief ontwerp moet hieraan bijdragen. Dit kan uiteraard doormiddel
    van publieke ruimte een nieuw uiterlijk te geven en gebruikers van interactief werk de vrijheid te geven om zelf deze ruimte om te vormen.
</p>
<p>
    Tenslotte sluit non-hiërarchie hier naadloos op aan, zoals Debord hiervoor al uitdrukte, de constructie van architectuur en urbanisme zullen op een dag tot
    de bevoegdheid van iedereen zijn. En het is nu de taak voor de interactie ontwerper om dit vorm te geven.
</p>
<br>

<div id="footnotes">
    <sup>22</sup><p>Guy Debord, Introduction to a Critique of Urban Geography, 1955</p>
</div>

<br>
<br>
<p>
    <strong>Literatuur</strong>
</p>
<br>
<p>
    <strong>Kunstwerken, ontwerpen</strong>
</p>
<br>
<p>
    Studio Roosegaarde, Dune, https://www.studioroosegaarde.net/project/dune/info/">https://www.studioroosegaarde.net/project/dune/info/
</p>
<br>
<p>
    Ars Electronica, ‘Play the Façade’, http://www.aec.at/center/en/2011/05/20/play-the-facade/">http://www.aec.at/center/en/2011/05/20/play-the-facade/
</p>
<br>
<p>
    ECAL’s past and present students, ‘DRM Chair’ 2013, http://www.creativeapplications.net/objects/drm-chair-chair-that-self-destructs-after-8-uses/
</p>
<br>
<p>
    Karolina Sobecka, ‘Sniff’ 2009, http://www.gravitytrap.com/artwork/sniff">http://www.gravitytrap.com/artwork/sniff
</p>
<br>
<p>
    Studio Moniker, ‘Do Not Touch’ 2013, http://studiomoniker.com/projects/do-not-touch">http://studiomoniker.com/projects/do-not-touch
</p>
<br>
<p>
    Jeremy Mendes, Leanne Allsion, Jam3, ‘Bear71’ 2012, http://bear71.nfb.ca/%23/bear71">http://bear71.nfb.ca/#/bear71
</p>
<br>
<p>
    Nathan Yau, Smiley installation shows the mood of a city, 2011, https://flowingdata.com/2011/12/02/smiley-installation-shows-the-mood-of-a-city/
</p>
<br>
<p>
    Casey Reas, http://reas.com/information">http://reas.com/information
</p>
<br>
<p>
    <strong>Artikelen, tekst en essay’s</strong>
</p>
<br>
<p>
    Wim Derksen, Wat is een stad? 2013
</p>
<br>
<p>
    Richard Sennett, The Open City, 2012
</p>
<br>
<p>
    Emily Badger, The Real Reason Cities are Centers of Innovation, 2013
</p>
<br>
<p>
    Mick van Biezen, Waarom steden het voor het zeggen moeten hebben, 2013, de Correspondent
</p>
<br>
<p>
    Designboom, IKEA hacka kitchen concept optimized for user hack-ability, 2015
</p>
<br>
<p>
    Henk Engel, Jan de Heer, Stadsbeeld en massawoningbouw, 1984, Oase Tijdschrift voor Architectuur, blz 10
</p>
<br>
<p>
    Jane Jacobs, Downtown is for the people, 1958, Fortune, http://fortune.com/2011/09/18/downtown-is-for-people-fortune-classic-1958/
</p>
<br>
<p>
    Guy Debord, Introduction to a Critique of Urban Geography, 1955
</p>
<br>
<p>
    <strong>Boeken</strong>
</p>
<p>
    Arjan van Susteren, Metropolitan World Atlas, 2005
</p>
<br>
<p>
    Kristien Ring, Selfmade City Berlin: Self-Initiated Urban Living and Architectural Intervention, 2013
</p>
<br>
<p>
    Johan Huizinga, Homo Ludens, 1938, blz 39
</p>
<br>
<p>
    Jane Jacobs, The Death and Life of Great American Cities, 1961
</p>
<br>
<br>
<p>
    <strong>Ander</strong>
</p>
<p>
    TEDx Eutropolis, Thomas Lommée, Open Structures 2013, https://www.youtube.com/watch?v=5FXTlOytJRI">https://www.youtube.com/watch?v=5FXTlOytJRI
</p>
<p>
    <strong>Afbeeldingbronnen lijst</strong>
</p>
<br>
<p>
    <strong>afb.1 : </strong>
    http://interactionstudiesbyhzh.blogspot.nl/2012/12/dune-42-daan-roosegaarde.html
</p>
<p>
    <strong></strong>
    <br/>
</p>
<p>
    <strong>afb.2 : </strong>
    http://www.aec.at/humannature/wp-content/files/2009/06/fassade11_2.jpg">http://www.aec.at/humannature/wp-content/files/2009/06/fassade11_2.jpg
</p>
<br>
<p>
    <strong>afb.3 : </strong>
    http://i.gzn.jp/img/2013/03/05/drm-chair/37.jpg">http://i.gzn.jp/img/2013/03/05/drm-chair/37.jpg
</p>
<br>
<p>
    <strong>afb.4 : </strong>
    http://media.tumblr.com/3badce9292492f674ff9844ed1f0b7b7/tumblr_inline_mlcohp9AXa1qz4rgp.png
</p>
<br>
<p>
    <strong>afb.5 : </strong>
    http://i-docs.org/wp-content/uploads/2014/11/NFB_Interactive-Bear-71.png
</p>
<br>
<p>
    <strong>afb.6 : </strong>
    http://www.studiostad.eu/images/verdieping/3/superset.jpg
</p>
<br>
<p>
    <strong>afb.7 : </strong>
    http://www.klatmagazine.com/wp-content/uploads/2013/05/Klat_Joost_Joost_Grootens_Metropolitan_World_Atlas_pp.jpg
</p>
<br>
<p>
    <strong>afb.8 : </strong>
    http://blog.openstructures.net/assets/images/000/138/965/original-dsc_1733.jpg
</p>
<br>
<p>
    <strong>afb.9 : </strong>
    http://3.bp.blogspot.com/-5QVsZrC8Zz0/TVRLDhPzenI/AAAAAAAAABQ/naS-HUmOe0g/s640/prinzessinnengarten3-540x304.jpg
</p>
<br>
<p>
    <strong>afb.10 : </strong>
    http://www.uncubemagazine.com/sixcms/media.php/1323/Das%20Kind_Aldo%20van%20Eyck_Spielplatz%20Laurierstraat.882807.jpg
</p>
<br>
<p>
    <strong>afb.11 : </strong>
    https://whywewalk.files.wordpress.com/2011/04/derive.png
</p>
