<div class="thesis" id="thesis-merelraven">

	<div class="title-page">
		<div class="title">
			<h1>
				De invloed van het alomtegenwoordige internet, digitale zelfpresentatie en online identiteit op het offline leven.
			</h1>
		</div>
		<div class="author">
			<h3>
				Merel Raven
			</h3>
		</div>
		<div class="date">
			<p>
				20-02-2016
			</p>
		</div>
	</div>

	<div class="index">
		<p>
			Inleiding
		</p>
		<p>
			Alomtegenwoordige internet <br>
			Online zelfpresentatie <br>
			Digitale identiteit
		</p>
		<p>
			Conclusie
		</p>
		<p>
			Bibliografie <br>
			Verder onderzoek
		</p>
	</div>

	<div class="thesis-content">

		<div class="chapter" id="inleiding">
			<div class="content">
				<h2>
					Inleiding
				</h2>
				<p>
					Ik moet iets bekennen. Ik sta erg sceptisch tegenover ons gedrag met betrekking tot het internet. Daarmee bedoel ik niet alleen hoe we ons gedragen op het internet, maar ook de mate waarin we het digitale domein onderdeel uit laten maken van ons dagelijks leven. Zo heb ik bijvoorbeeld mijn iPhone 3GS een paar jaar geleden ingeruild voor een Nokia 101 (zo’n koelkastmodel inderdaad), omdat ik vind dat ik echt niet continu bereikbaar hoef te zijn en gevolgd hoef te worden via alle verschillende internetplatforms en -apps. 
				</p>
				<p>
					De digitale wereld is altijd aan, altijd bereikbaar en er is altijd iets te beleven. Ik denk dat je de wereld om je heen en de mensen die hier onderdeel van uitmaken minder ervaart wanneer je in het scherm van je smartphone leeft. Ik geloof dat je jezelf, de ander en je zelfontwikkeling tekort doet wanneer contact digitaal verloopt, zoals tegenwoordig veel het geval is. Dit is misschien een stelling die je niet direct van een Interaction Designstudent verwacht, maar ik geloof graag dat deze scepsis me scherp houd wanneer dé nieuwe gadget of techniek uitkomt die het leven nu écht gaat veranderen. 
				</p>
				<p>
					Ik ben niet de enige die vrij kritisch tegenover het internet en het effect hiervan op je leven staat. Zo is de Engelse internetcriticus Andrew Keen (1960) van mening dat ons gedrag op het digitale domein invloed heeft op ons zelf. Keen is van mening dat je vergeet wie je werkelijk bent, doordat je continu bezig bent met jezelf presenteren aan de buitenwereld via sociale media. Volgens hem verliezen we onze authenticiteit doordat alles zichtbaar wordt. In zijn boek <i>Digital Vertigo</i> stelt de internetcriticus: “In the great exhibitionism of our hypervisible Web 3.0 world, when we are always on public display, forever revealing ourselves to the camera, we are losing the ability to remain ourselves”.<sup>1</sup>
				</p>
				<p>
					In het boek <i>De transparante samenleving</i> (2012) noemt de Koreaans-Duitse filosoof Byung-Chul Han (1959) onze samenleving zelfs een etalagesamenleving. Han schrijft hierover: “Alles is binnenstebuiten gekeerd, onthuld, ontkleed, ontbloot en te kijk gezet”.<sup>2</sup> Dit is precies de trend die Keen ook benoemt. Het woord van het jaar 2013 is volgens Van Dale niet voor niks <i>selfie</i>. Het is bijna een gewoonte geworden om jezelf tijdens je activiteiten of avonturen op de foto te zetten en via sociale media te presenteren aan de wereld. Het is al normaal dat je via Google Maps alle straten tot in den treuren uit kan pluizen of op fora je geheimen publiceert. Volgens Han zorgen we hiermee ervoor dat alles tot koopwaar wordt getransformeerd, overgeleverd aan directe consumptie.<sup>3</sup>
				</p>
				<p>
					Dat onze online zelfpresentatie voor consumptiedoeleinden is en niet perse voor onze vrienden, wordt duidelijk met <i>Dunbar’s number</i>. Dit nummer komt van de Engelse antropoloog Robin Dunbar (1947) die onderzocht wat de grens is aan het aantal personen waarmee iemand stabiele sociale relaties kan onderhouden. Hij kwam tot het getal 150, beter bekend als Dunbar’s number.<sup>4</sup> In de BBC-aflevering ‘Homo Interneticus’ legt Dunbar uit dat hij tijdens zijn onderzoek naar relaties op het digitale domein tot de conclusie kwam dat het aantal echte vrienden, vrienden waarmee je dagelijks omgaat, op vijf à zes ligt. Als je zelfpresentatie niet voor consumptie bedoelt zou zijn, zou je onder de honderdvijftig connecties blijven. Gecombineerd over alle netwerken, uiteraard. Dit is voor vrij weinig mensen het geval. Dunbar concludeert zijn verhaal dan ook met: “Most of those relationships I wouldn’t call relationships. They’re voyeurs.”<sup>5</sup>
				</p>
				<p>
					Ik vraag me af of we ons op het internet presenteren, juist omdat we weten dat we bekeken worden. Zo trad in de jaren ’90 en jaren ’00 de New Yorkse theatergroep Surveillance Camera Players hun theaterstukken op voor bewakingscamera’s, onder het motto “We Know You Are Watching”. Hun gedachtegang was dat zo lang er camera’s zijn, er altijd een publiek is. Is online zelfpresentatie onze hedendaagse manier van optreden voor de camera’s? Zijn wij digitaal exhibitionisten in een wereld vol digitale voyeurs?
				</p>
				<p class="image">
					<img src="img/1_surveillancecameraplayers.jpg" alt="Surveillance Camera Players"> <br>
					Afbeelding 1. Krantenartikel met een actiefoto uit een theaterstuk van de Surveillance Camera Players.<sup>6</sup>
				</p>
				<p>
					Volgens Sherry Turkle heeft het digitale domein ook invloed op je capaciteit tot zelfreflectie. De Amerikaanse hoogleraar Sociale Studies observeert in haar TEDtalk ‘Connected, but Alone?’ (2012) dat we technologie gebruiken om menselijke relaties aan te gaan en te onderhouden, omdat deze op die manier niet “messy and demanding” zijn.<sup>7</sup> Online relaties en gesprekken zijn bewerkbaar en eventueel verwijderbaar, waardoor je een gevoel van controle ervaart. Volgens Turkle is het echter van belang om de <i>messy and demanding</i> relaties aan te gaan, omdat je gesprekken met de ander gebruikt om te leren hoe je gesprekken met jezelf kunt voeren. Door dit uit de weg te gaan mis je een stuk zelfontwikkeling.<sup>8</sup>
				</p>
				<p>
					Een ander verschil tussen de fysieke wereld en het digitale domein zit in je identiteit. In het offline leven heb je over het algemeen één identiteit, die verschillende aspecten of kanten van jezelf bevat. Op het internet heb je op elk platform een andere identiteit, dat slechts één zo’n aspect omvat. Op Facebook ben je je avontuurlijke zelf, op LinkedIn ben je je zakelijke zelf, op weer een ander platform ben je je grappige zelf, enzovoorts. Al deze identiteiten bestaan naast elkaar. Het gevolg hiervan beschrijft Turkle in haar boek <i>Alone Together</i> (2011): “We have moved from multitasking to multi-lifing.”<sup>9</sup>
				</p>
				<p>
					Een eigenschap van je digitale identiteiten die je tegelijk kunt leven is dat je deze identiteiten niet grenzeloos kunt gebruiken. De ene identiteit uit de ene digitale wereld kun je niet meenemen naar een andere digitale wereld. Dit wordt ook benoemd door de Nederlands-Australische mediatheoreticus Geert Lovink (1959): “We can sign up for Second Life and draw up the avatar of our fantasies, design a virtual world of our liking, but such parallel identities cannot be taken into other contexts.”<sup>10</sup> Al je identiteiten worden afgeschermd door de context waarin ze zich bevinden. Aan jou de taak om hier tussen te wisselen en het overzicht te bewaren. 
				</p>
				<p>
					Hoewel het dus duidelijk is dat ons gedrag op het internet verschilt van ons offline gedrag en ik niet de enige ben die hier kritisch tegenover staat, sta ik toch niet helemaal achter mijn scepsis. Deze komt namelijk vooral uit intuïtie voort. Ik wil niet die norse, oude vrouw worden die zegt dat vroeger alles beter was. Iets nieuws - of iets anders - kan ook iets positiefs met zich mee brengen. En het is duidelijk dat het internet hier is om te blijven en deel van ons leven uit maakt. Niet voor niks heb ik tegelijkertijd met mijn Nokia ook een iPod Touch aangeschaft, zodat ik niet helemaal afgesloten ben van Whatsappgroepen en andere online ruimtes.
				</p>
				<p>
					Daarom wil ik deze scriptie gebruiken om vanuit een neutraal standpunt te onderzoeken wat de gevolgen zijn van ons gedrag op het internet op ons dagelijks leven. Ik wil bestuderen welke (internetgerelateerde) ontwikkelingen er gaande zijn in onze samenleving en beantwoorden hoe deze invloed hebben op ons gedrag op zowel het digitale, als het fysieke domein. Mijn onderzoeksvraag hierbij zal zijn:
				</p>
				<p>
					<b>Het digitale domein is alomtegenwoordig, onze online zelfpresentatie wordt gadegeslagen door voyeurs en op het internet gaan we anders om met verschillende delen van onze identiteit dan in het offline leven. Hoe heeft dit effect op de ervaring van de wereld om je heen, je omgang met de ander en je zelf in de offline wereld?</b>
				</p>
				<p>
					Zoals je merkt maak ik onderscheid tussen twee uitersten: offline ofwel fysiek en online oftewel digitaal. Wanneer ik het over bijvoorbeeld een fysieke ervaring heb, bedoel ik dus een ervaring in de ‘echte’ wereld. Omdat echt een bedenkelijk woord is, waar je al een scriptie op zichzelf over kan schrijven, kies ik ervoor om dit als <i>fysiek</i> of <i>offline</i> aan te duiden. En wanneer ik van een <i>digitale</i> of <i>online</i> ervaring spreek, zal ik het over een ervaring via het internet hebben - wat volgens mij voor zichzelf spreekt.
				</p>
				<p>
					Mijn eerste hoofdstuk zal meer overkoepeld van aard zijn. Hierin behandel ik de alomtegenwoordigheid van het internet. Ik schrijf over de waarde van digitale en fysieke ervaringen en wat het verschil is tussen deze twee, onder andere aan de hand van het begrip aura van de Duitse cultuurfilosoof Walter Benjamin, maar ook middels de theatrale installatie <i>The Immortals</i> (2014) van het Nederlands theatermakersduo Boogaerdt en Van der Schoot. Ook zal ik behandelen hoe je verhouding tot de wereld om je heen beïnvloed wordt door het digitale domein en hoe we tegenwoordig tegelijkertijd meer en minder verbonden zijn met deze wereld. Hierbij maak ik gebruik van theorie van de Amerikaanse sociale mediageleerde danah boyd en het audiovisuele werk <i>What if Google Maps went live...</i> (2012) van de Nederlandse interactief ontwerpstudio Moniker. Ten slotte komt aan bod hoe je offline omgang met de ander verandert door je omgang met de ander op het digitale domein en andersom. In deze paragraaf zal onder andere theorie voorbij komen van de Amerikaanse mediatheoreticus Douglas Ruskoff, Turkle en Keen en zal ik ook het onderwerp online datingapps aansnijden. 
				</p>
				<p>
					Het tweede hoofdstuk staat in teken van digitaal exhibitionisme. Als eerst zullen we kijken naar onze zelfpresentatie. Aan de hand van stellingen van theoretici als Lovink, kunstenaars zoals de Nederlandse internetkunstenaar Contant Dullaart en verschillende sociologen zal ik bestuderen hoe we onszelf presenteren en of we inderdaad digitaal exhibitionisten zijn. Vervolgens zal duidelijk worden dat je ondanks alle zelfpresentatie niet voor je privacy hoeft te vrezen dankzij theorie van de Amerikaanse cypherpunk Eric Hughes, de Amerikaanse sociologen Nathan Jurgenson en PJ Rey en een single van de Britse muzikant Aphex Twin. Ook zal ik uiteenzetten wat voor verdere gevolgen deze zelfpresentatie heeft, bijvoorbeeld voor je menselijkheid. Hier komen onder andere Rushkoff, Han en theorie van de Canadese socioloog Ervin Goffman voorbij.
				</p>
				<p>
					Ten slotte behandel ik in het derde hoofdstuk het thema digitale identiteit. Hierbij onderzoek ik hoe we op het digitale domein gebruik maken van verschillende identiteiten, hoe dit verschilt van de situatie in de fysieke wereld en wat voor implicaties dit heeft. Maak je klaar voor uitspraken van de Frans-Canadese communicatiewetenschapper Ganaele Langlois, geïnterviewden door Turkle en theorie van de 15e-eeuwse Italiaanse schilder en filosoof Leon Battista Alberti. Ik zal me hardop afvragen of we lijden aan een meervoudige persoonlijkheidsstoornis en dit aan de hand van een analyse van ons gedrag, een onderzoek van de Amerikaanse psycholoog Susan Ervin-Tripp en theorie uit de klinische psychologie ontkrachten. Ik zal zelfs met de betere benadering van het flexibele zelf komen. Vervolgens komt de invloed van dit flexibele zelf op je offline identiteitsontwikkeling aan bod. Ook hier is theorie van Turkle en Goffman te vinden, in combinatie met het werk <i>Wanna Play?</i> (2014) van Dries Verhoeven. Ik zal mijn onderzoek besluiten met een paragraaf over onze zelfontwikkeling en hoe deze beïnvloed wordt door je digitale zelf. Uiteraard kan theorie van Turkle hier niet ontbreken, dat samen met theorie van de Duits-Amerikaanse psycholoog Erik H. Erikson, Lovink en Rushkoff antwoord zal geven op de laatste deelvraag.
				</p>
				<p>
					Al deze antwoorden zal ik samen brengen in de conclusie, waar verbanden en inzichten samen komen. Uiteindelijk zal hier de hoofdvraag beantwoord worden wat de effecten op je ervaring van de wereld om je heen, je omgang met de ander en je zelf in de offline wereld zijn van de alomtegenwoordigheid van het digitale domein, je zelfpresentatie op dit domein en je digitale identiteit.
				</p>
			</div>

			<div class="footnotes">
				<ul>
					<li>
						1. Andrew Keen, <i>Digital Vertigo: How today’s online social revolution is dividing, diminishing, and disorienting us</i>, New York, 2012, p. 190.
					</li>
					<li>
						2. Byung-Chul Han, <i>De transparante samenleving</i>, Van Gennep Amsterdam, 2012, p. 26.
					</li>
					<li>
						3. Byung-Chul Han, <i>De transparante samenleving</i>, Van Gennep Amsterdam, 2012, p. 27.
					</li>
					<li>
						4. Robin Dunbar in: BBC, ‘Homo Interneticus’, aflevering 4 uit de serie <i>The Virtual Revolution</i>.
					</li>
					<li>
						5. Robin Dunbar in: BBC, ‘Homo Interneticus’, aflevering 4 uit de serie <i>The Virtual Revolution</i>.
					</li>
					<li>
						6. Surveillance Camera Players. 
						http://www.notbored.org/the-scp.html. Geraadpleegd 17 februari 2014.
					</li>
					<li>
						7. Sherry Turkle, <i>Connected, but Alone?</i>, TED2012, februari 2012. <br>
						https://www.ted.com/talks/sherry_turkle_alone_together/transcript?language=en. Geraadpleegd 19 april 2015.
					</li>
					<li>
						8. Sherry Turkle, <i>Connected, but Alone?</i>, TED2012, februari 2012. Geraadpleegd 19 april 2015. <br>
						https://www.ted.com/talks/sherry_turkle_alone_together/transcript?language=en
					</li>
					<li>
						9. Sherry Turkle, <i>Alone Together: Why We Expect More from Technology and Less from Each Other</i>, New York, 2011, p. 239.
		  			</li>
					<li>
		  				10. Geert Lovink, <i>Networks Without a Cause: A Critique of Social Media</i>, Cambridge, 2011, p. 47.
  				</ul>
			</div>
		</div>

		<div class="chapter" id="alomtegenwoordigheid">
			<div class="content">
				<h2>
					Alomtegenwoordige internet
				</h2>

				<div class="paragraph">
					<h3>
						Digitaal versus fysiek
					</h3>

					<p>
						Veel ervaringen die eerder enkel tot de fysieke wereld behoorden kunnen we tegenwoordig ook digitaal beleven. We kunnen bijkletsen met onze vrienden, het leven van de ander ervaren, straten bewandelen en steden ontdekken, pasgeboren dieren in de dierentuin bekijken en de aarde vanuit het ISS-station zien. En dit kan allemaal zonder uit onze stoel op te staan. Het enige wat je hoeft te doen is je laptop openklappen, computer aanzetten of smartphone ontgrendelen en je internetbrowser opstarten. Ik zou mezelf in dit geval een nostalgisch persoon noemen. Ik heb een sterke voorkeur voor de fysieke ervaring, zonder dat ik duidelijk kan benoemen waarom deze ervaring superieur is aan de digitale ervaring of wat het verschil is tussen deze twee soorten ervaringen. 
					</p>
					<p>	
						In deze nostalgische gevoelens ben ik zeker niet alleen. Zo schreef de Canadese paleontoloog Scott D. Sampson (1961) in zijn essay ‘The Extinction of Experience’ (2011): “As is evident to anyone [...] there is a stark difference between a photograph or video and the real thing.”<sup>11</sup> Bij deze stelling geeft hij het voorbeeld van de ‘echte’ ervaring van het staan in een bos of bij de zee en een representatie hiervan. Ik ben geneigd Sampson gelijk te geven: volgens mij moet het voor iedereen duidelijk zijn dat er een verschil is tussen een digitale ervaring van het bos, waarbij je bijvoorbeeld naar een video van het bos kijkt, en de fysieke ervaring, waarbij je in het bos staat met alle blaadjes die om je heen ritselen en de geur van naaldbomen in je neus. 
					</p>
					<p>
						Een voor de hand liggend verschil tussen deze twee ervaringen is de hoeveelheid zintuigen die we tijdens deze ervaringen gebruiken. Bij de ervaring die we vanaf ons digitale apparaat beleven zijn we beperkt in de zintuigen die we hierbij kunnen gebruiken. De digitale ervaring is een ervaring waarbij je enkel ziet en hoort. In de video zie je beelden van het bos en hoor je de geluidsopname van het bos. Nu zou je kunnen zeggen dat reuk en tast zeker meedoen, omdat je voelt dat je op je stoel achter je computer zit en je kan ruiken in welke omgeving jij en de stoel zich bevinden. Dat is een goed punt, deze zintuigen tellen zeker mee wanneer je het over de algemene beleving van een digitale ervaring hebt. Wanneer je echter kijkt naar de digitale ervaring van het bos, zijn deze zintuigen niet actief: je ruikt en voelt het bos niet om je heen. Dit terwijl je deze zintuigen wel gebruikt bij de fysieke ervaring. Je ziet de bomen om je heen, je hoort de bladeren ritselen, je ruikt het bos en voelt de zachte ondergrond van bladeren.
					</p>
					<p>
						De theatrale installatie <i>The Immortals</i> (2014) van Boogaerdt en Van der Schoot helpt om andere verschillen duidelijk te maken.<sup>12</sup> De theatrale installatie bestaat uit een digitale én een fysieke ervaring en werd door het Nederlands theatermakersduo bestaande uit Susan Boogaerdt en Bianca van der Schoot gecreëerd om te onderzoeken “waar we <i>zijn</i> in een wereld waarin we alles uitstallen en tentoonstellen”.<sup>13</sup> Tijdens <i>The Immortals</i> filmen vier acteurs gezeten in een glazen huis hun bezigheden. De lamellen voor de ramen zijn gesloten en alles wat de acteurs filmen is zichtbaar op vier van de zestien beeldschermen die aan de zijden van het huis hangen. 
					</p>
					<p class="image">
						<img src="img/2_theimmortals.jpg" alt="The Immortals"> 
						<img src="img/3_theimmortals.jpg" alt="The Immortals"> <br>
						Afbeelding 2 en 3. Scènefoto’s uit <i>The Immortals</i> (2014) van Boogaerdt en Van der Schoot.<sup>14</sup>
					</p>
					<p>
						Als je de installatie bekijkt zie je hoe een speler gitaar aan het spelen is, hoe je op een handige manier een mandarijn pelt, hoe je origamibloemen kan maken en andere schijnbaar onschuldige, alledaagse handelingen. De handelingen worden echter steeds minder onschuldig. Via het laten knappen van een ballon met meerdere punaises, het stukslaan van elektronica, het smelten van boter met een föhn en het persen van een grapefruit tussen je knieën, gaan de beelden over in het aantrekken van een latexpak, het aaien van vissenogen en het inkleuren van seksueel getinte kleurplaten, naar minutieuze opnamen van inwendige en uitwendige lichaamsdelen en een bebloede tampon die in een mond wordt gestopt. Ergens halverwege deze stroom aan beelden gaan de lamellen open en zie je de spelers in actie, hun handelingen filmend, voor je neus. Het moment dat de lamellen opengaan is een belangrijk moment: dit is het moment dat je van een digitale naar een fysieke ervaring gaat. <i>The Immortals</i> maakt het verschil tussen deze ervaringen voelbaar, doordat er abrupt van ervaring wordt gewisseld. 
					</p>
					<p>
						Het tweede verschil tussen de beide ervaringen is duidelijk: tijdens de fysieke ervaring hebben we een grote vrijheid om beslissen waar we naar willen kijken. Bij het scherm kun je weliswaar kiezen of je je aandacht wil richten op de linkerbovenhoek of een detail rechtsonder, maar dit valt in het niet bij de fysieke ervaring, waarbij je van boven naar beneden kan kijken en om je as kan draaien. Dit verschil telt echter niet meer mee in een <i>virtual reality</i>-ervaring. Veel (digitale) virtual realities worden aangeboden in 360 graden, waardoor je ook hier om je as draaiend kan kijken en dezelfde hoeveelheid aan vrijheid hebt als in een fysieke ervaring.
					</p>
					<p>
						Een volgend verschil tussen de digitale en fysieke ervaring is meer abstract en heeft alles te maken met het <i>aura</i>, een bekend begrip uit theorie van de Duitse cultuurfilosoof Walter Benjamin (1892-1940). In zijn essay ‘The Work of Art in the Age of Mechanical Reproduction’ (1955) zet de cultuurfilosoof uiteen wat het verschil is tussen een kunstwerk en een reproductie van dit werk.<sup>15</sup> In zijn essay stelt Benjamin: ”Even the most perfect reproduction of a work of art is lacking in one element: its presence in time and space, its unique existence at the place where it happens to be”.<sup>16</sup> Dit element benoemt Benjamin als het aura van het kunstwerk. Het kunstwerk heeft een unieke waarde, het is authentiek, omdat het zich op een bepaalde plek bevindt, zowel in ruimte als tijd. De reproductie daarentegen heeft een andere geschiedenis en kan op meerdere plaatsen tegelijkertijd zijn, het kan zich verspreiden en naar de mensen toekomen, waardoor het niet aan een specifieke plek verbonden is. De reproductie heeft geen bestaan in tijd en ruimte, is niet authentiek, waardoor het niet die unieke waarde, ofwel het aura, heeft dat het kunstwerk wel heeft. 
					</p>
					<p>
						Je kunt Benjamins theorie naadloos toepassen om het verschil tussen de digitale en fysieke ervaring te beschrijven. In dit geval zou de fysieke ervaring het kunstwerk zijn en de digitale ervaring de reproductie. Ga maar na: je Facebookprofiel is een reproductie van jezelf, de foto van aarde vanuit het ISS-station is een reproductie van het uitzicht van de astronaut en Google Streetview is een reproductie van onze straten en steden. De fysieke ervaring bezit een aura, dat de digitale ervaring mist. Ook als Google Streetview niet afgeleid zou zijn van onze straten en steden, maar ‘het origineel’ zou zijn, dan nog zou het geen aura bevatten. In het digitale ligt besloten dat het op meerdere plaatsten tegelijkertijd bestaat en zich kan verspreiden. Iets wat we toejuichen wanneer we belangrijke documenten in de cloud op kunnen slaan en dus niet kwijt kunnen raken. Maar het is vanuit het perspectief van het aura gezien wel een gemis. 
					</p>
					<p>
						Dat een reproductie en een digitale ervaring geen aura bevatten wil niet zeggen dat deze concepten geen waarde hebben. Benjamin benoemt deze ook in zijn essay: “For example, in photography, process reproduction can bring out those aspects of the original that are unattainable to the naked eye yet accessible to the lens [...] Secondly, technical reproduction can put the copy of the original into situations which would be out of reach for the original itself.”<sup>17</sup> Bij een reproductie of digitale ervaring is het mogelijk om bepaalde aspecten te vergroten en vanuit een andere hoek te laten zien, waardoor details zichtbaar worden die anders niet zichtbaar zijn. De reproductie is op meer plekken te beleven, zowel in tijd als in ruimte. De fysieke ervaring heeft een unieke waarde, maar de digitale ervaring kan je situaties laten beleven die je niet zomaar beleeft. Je hoeft niet met een raket naar het ISS-station te vliegen om de aarde vanuit de ruimte te zien, je hoeft enkel de website van NASA te openen in je internetbrowser. Het heeft geen aura of unieke waarde, maar dit betekent niet dat het waardeloos is. 
					</p>
				</div>

				<div class="paragraph">
					<h3>
						Verhouding tot de wereld om je heen
					</h3>

					<p>
						Er is een paradoxale ontwikkeling gaande. Door het internet wordt locatie steeds minder belangrijk. Je kunt plekken en mensen bekijken zonder in de buurt te zijn en je hoeft niet meer op dezelfde plek te zijn om met een ander te kletsen, vergaderen of delen. Tegelijkertijd speelt locatie een steeds grotere rol. Je locatie wordt continu door verschillende programma’s op je smartphone en computer bijgehouden. Informatie wordt gefilterd en geordend aan de hand van je locatie en stedenbouwkundigen en veiligheidsdiensten houden mensenstromen bij voor hun eigen doeleinden. Je plek in de ruimte wordt minder belangrijk en tegelijkertijd juist belangrijker.
					</p>
					<p>
						Het gevolg van deze ontwikkeling benoemde de Amerikaanse sociale mediageleerde danah boyd (1977) tijdens ‘Symposium for Teaching and Learning with Technology’ in 2009: “This paradox means that we are simultaneously more and less connected to physical space.”<sup>18</sup> Het is gemakkelijk om te concluderen dat de voetganger die op gaat in zijn smartphone niet verbonden is met de wereld om hem heen, omdat hij opgaat in een willekeurige app. Dit is echter te makkelijk gesteld. De oorspronkelijke fysieke verbondenheid met de ruimte neemt weliswaar af, maar deze wordt vervangen door een digitale verbondenheid met de wereld om ons heen. 
					</p>
					<p>
						Het grote verschil tussen deze twee soorten van verbondenheid met de ruimte zit in de zichtbaarheid van deze verbinding. De fysieke verbondenheid is zichtbaar: je ziet de mensen die net als jij de ruimte lichamelijk beleven, je maakt mee hoe ze door de straten lopen en waar ze naar kijken. De digitale verbondenheid met de fysieke ruimte is veelal onzichtbaar. Niet alleen jouw digitale verbinding, ook die van de ander. Het is niet zichtbaar hoe of dát de apps je locatie bijhouden en gebruiken en al helemaal niet hoe veiligheidsdiensten dit doen. Je kan niet meekijken op de smartphone van de tegenligger, waardoor je geen idee hebt van zijn of haar digitale verbondenheid en hoe je je tot elkaar verhoudt in deze digitale verbinding met de ruimte. 
					</p>
					<p>
						Deze onzichtbaarheid heeft invloed op hoe je iets ervaart of beschouwt. In een artikel in <i>de Volkskrant</i> werd ooit uitgelegd waarom je in gezelschap meer geduld hebt voor iemand die een boek leest, dan voor iemand die zijn telefoon gebruikt. Bij een boek heb je namelijk inzicht in waar degene mee bezig is, heb je inzicht in de ervaring van de ander. Bij de telefoon heb je dit niet, waardoor je al snel het idee krijgt dat de ander gewoonweg geen interesse heeft en geen verbinding met je aan wil gaan.<sup>19</sup> Doordat je digitale verbondenheid met anderen in de ruimte onzichtbaar is, voel je je eerder geïsoleerd in deze ruimte. Waar fysieke beleving van de ruimte alles te maken heeft met de ander in deze ruimte en hoe je je tot de ander verhoudt, is de digitale ervaring een solitaire beleving, waarin de ander niet zichtbaar is. 
					</p>
					<p>
						Hoe de digitale ervaring van de ander wel zichtbaar zou kunnen zijn laat de Nederlandse interactief ontwerpstudio Moniker zien met haar audiovisuele werk <i>What if Google Maps went live...</i> (2012).<sup>20</sup> Studio Moniker laat zien hoe Google Maps eruit zou zien als het een performatieve ruimte is, “een plek waar mensen elkaar ontmoeten, ervaringen delen en hun eigen ding kunnen doen”.<sup>21</sup> Op de Google Maps van Moniker zien en horen we mensen spelletjes doen, dansen en muziek maken. De straten waar normaal enkel een half afgesneden auto of raar uitgerekte fietser te zien zijn worden bewandeld en bewoond. En we zien dit terwijl het gaande is.
					</p>
					<p class="image">
						<img src="img/4_googlemapslive.jpg" alt="What if Google Maps went live..."> <br>
						Afbeelding 4. Het gehele terrein uit <i>What if Google Maps went live...</i> (2012) van Studio Moniker<sup>22</sup>
					</p>
					<p>
						Opvallend in dit werk is het verschil tussen hoe we ons verhouden tot deze digitale ander en hoe we ons in de fysieke ruimte verhouden tot de ander. In dit werk van Moniker kijk je op de ander neer alsof je God bent, terwijl je je in de fysieke ruimte op gelijk niveau verhoudt tot de ander. In dit ontwerp wordt de digitale ander gereduceerd tot een mier die door de ruimte krioelt. Je hebt inzicht in waar de ander zich in de ruimte bevindt, maar niet in hoe de ander zich tot de ruimte en daarmee tot jou verhoudt.  
					</p>
					<p>
						Toch is de verhouding van de ander tot de ruimte tegenwoordig zichtbaarder dan ooit. Via bijvoorbeeld Instagram heb je toegang tot foto’s en video’s die allemaal genomen zijn op de plek die je invult. Foto’s en video’s van mensen die zich op dit moment op dezelfde locatie bevinden als jij, beelden van mensen die voor jou op de plek waar je je nu bevindt waren en materiaal van mensen die op een eerder moment op dezelfde plek waren als jij. Door deze beelden is het mogelijk de ruimte door de ogen van de ander te bekijken, om te zien waar de ander mee bezig is en hoe de ander de ruimte ervaart. Hierdoor wordt het makkelijker je verbonden te voelen met de ander. Door deze verbondenheid wordt de ervaring van de ruimte weer een beleving die je deelt met de ander in deze ruimte. 
					</p>
				</div>

				<div class="paragraph">
					<h3>
						De omgang met de ander
					</h3>

					<p>
						Onze omgang met de ander verschilt op het digitale domein van onze omgang met de ander in de fysieke wereld. Vroeger verliep contact voornamelijk op geplande momenten. Ja, naast de fysieke afspraken belden mensen elkaar ook en schreven ze elkaar brieven, maar deze vormen van interactie kenmerken zich doordat je er voor moet gaan zitten en er tijd voor vrij moet maken. Een ander kenmerk van dit contact is dat het veelal privé was. Ik denk niet dat er veel mensen waren die het normaal vonden om niet een brief te sturen, maar deze persoonlijke tekst in de krant te zetten en te wachten tot de ander hierop reageerde, ook in de krant. Tegenwoordig is dit wel anders. Veel van ons contact verloopt digitaal, via verschillende media. Hierbij maken we vaak niet echt tijd voor een bericht, maar versturen we deze terwijl we andere dingen doen. Ook schromen we ons er niet voor om correspondentie voor iedereen leesbaar online te laten verlopen. 
					</p>
					<p>
						Bij dit digitale contact kunnen we de ander niet behandelen zoals we bij het fysieke contact zouden doen. De Amerikaanse mediatheoreticus Douglas Rushkoff stelt in zijn boek <i>The Present Shock</i> (2013): “Even though we may be able to be in only one place at a time, our digital selves are distributed across every device, platform, and network onto which we have cloned our virtual identities. The people and programs inhabiting each of these places relate to our digital addresses and profiles as if they were the original.”<sup>23</sup> Rushkoff doelt hier op het feit dat we soms nog wel eens de neiging hebben om te vergeten dat de digitale aanwezigheid van iemand niet betekent dat degene daadwerkelijk aanwezig is. Je kent vast de frustratie wel wanneer iemand na twee uur nog niet op je Whatsappbericht heeft gereageerd. De ander is aanwezig op Whatsapp, is misschien zelfs online geweest, waardoor je al lang een reactie had verwacht. Anders dan in de fysieke wereld betekent deze (digitale) aanwezigheid echter niet dat degene aanwezig is in het gesprek.
					</p>
					<p>
						Vaak is het fijn dat lichtvaardig, digitaal contact bestaat en de plaats inneemt van het bedachtzame, fysieke contact. Dit is fijn omdat digitaal contact laagdrempelig is. Je hoeft je niet aan sociale conventies te houden, zoals vragen hoe het met de ander gaat, maar je kunt meteen ter zake komen zonder onbeleefd over te komen. Dit werkt vooral in de gevallen waarbij het gaat om een boodschap en niet een gesprek. Communicatie waarbij je iets wilt delen of vragen aan de ander en niet verwacht dat de ander op een onverwachte manier zal reageren of een discussie aan zal gaan. Waarbij je bijvoorbeeld je blijdschap of frustratie over iets deelt, wilt weten of je dat ene shirtje of toch die broek moet kopen of iemand wilt laten weten dat je aan hem of haar denkt. 
					</p>
					<p>
						Toch denk ik dat je veilig kan zeggen dat fysiek contact nooit geheel verdrongen zal worden door digitaal contact, omdat je tijdens een digitaal gesprek signalen mist die je tijdens een fysiek gesprek wel mee krijgt. Turkle legt in haar boek <i>Life on the Screen</i> (1995) uit: “[...] the lack of information about the real person to whom one is talking, the silence into which one types, the absence of visual cues, all these encourage projection. This situation leads to exaggerated likes and dislikes, to idealization and demonization.”<sup>24</sup> Doordat je signalen van de ander mist, is er grote kans dat hij of zij niet zo over komt als in de fysieke wereld het geval zou zijn geweest. Het gebruik van sarcasme is misschien wel het beste voorbeeld. Ik denk dat iedereen wel een geval weet van wanneer een sarcastisch digitaal bericht niet goed uitpakte. Doordat we signalen missen zijn we sneller geneigd om te projecteren op de ander, wat leidt tot een gepolariseerde indruk.
					</p>
					<p>
						Een pluspunt van de openbare digitale aanwezigheid van de ander is dat het er voor kan zorgen dat taboes doorbroken worden en we meer open zullen staan voor degene die anders is. De Amerikaanse journalist Jeff Jarvis is van mening dat de samenleving meer tolerant zal worden door transparantie op het internet. Wanneer je alles weet over iedereen, zullen traditioneel sociale taboes, zoals homoseksualiteit, worden ondermijnt.<sup>25</sup> Door de openbaarheid op het internet kan het zo maar zijn dat je er achter komt dat je veertigjarige buurman stiekem heel erg geniet van de muziek van One Direction, waardoor je je opeens minder schuldig gaat voelen voor jouw liefde voor de muziek van Dries Roelvink. Dit is natuurlijk een voorbeeld dat niet veel maatschappelijke impact heeft, maar dit kan zeker opgaan voor grotere onderwerpen, zoals Jarvis benoemt.
					</p>
					<p>
						Helaas is het zo dat de gemiddelde internetgebruiker niet altijd ruimdenkender wordt van deze openbaarheid. Wanneer digitaal contact openbaar is kan een ander in elke zin iets zien dat hem of haar tegenstaat. Erger is nog wanneer er per ongeluk iets openbaar wordt waarvan je niet wilde dat het openbaar zou worden en iemand deze gelegenheid aangrijpt om de aandacht op jou te richten. Deze reactie hierop is ook openbaar, waardoor deze gemakkelijk buitenproportioneel opblazen kan worden. Keen stelt dan ook in zijn boek <i>Digital Vertigo</i> (2012) dat de digitale netwerkmedia eerder versterkers zijn van “a mob culture of intolerance, schadenfreude and revengefulness” dan dat zij taboes doorbreken.<sup>26</sup> 
					</p>
					<p>
						Ten slotte heeft de openbare digitale aanwezigheid van de ander ook invloed op ons liefdesleven. Via apps als Tinder, Happn en Grindr kun je precies alle potentiële liefdesmatches in de buurt zien en is het mogelijk om met deze mensen een gesprek te beginnen. Hoewel het, zoals eerder uitgelegd, dus geen goed idee is om hele gesprekken via deze apps te hebben - probeer maar eens een sarcastisch digitaal bericht naar een vreemde te sturen: succes niet gegarandeerd - kun je wel makkelijk nieuwe mensen leren kennen, mensen die je in de fysieke wereld niet zomaar tegen zou komen. Op deze manier kun je eerst peilen of je iemand interessant vindt, voordat je met hem of haar afspreekt. Een vriend van mij, die zijn verloofde via een dating site heeft leren kennen, pleit voor deze apps: “Later zullen mensen raar opkijken als je zegt dat je je vriend of vriendin in de kroeg hebt opgepikt, want hoe kon je toen weten dat je dezelfde interesses deelt?”
					</p>
					<p>
						De uitbreiding van de liefdesvijver waarin je kunt vissen heeft op zijn beurt weer invloed op ons relatiegedrag. In het artikel ‘Tinder and the Dawn of the “Dating Apocalypse” van journalist Nancy Jo Sales legt de Amerikaanse psycholoog David Buss (1953) dit uit: “Apps like Tinder and OkCupid give people the impression that there are thousands or millions of potential mates out there [...] When there is a surplus of women, or a perceived surplus of women, the whole mating system tends to shift towards short-term dating.”<sup>27</sup> Volgens Buss, die gespecialiseerd is in evolutiepsychologie, gaan voornamelijk mannen door deze vijveruitbreiding voor een <i>short-term mating strategy</i> - geheel logisch, vanuit de evolutie gezien. Door het waargenomen overschot aan vrouwen willen zij zich veelal niet binden. Met als gevolg een toenemend aantal onstabiele relaties en scheidingen.
					</p>
				</div>
			</div>

			<div class="footnotes">
				<ul>
					<li>
						11. Scott D. Sampson, ‘The Extinction of Experience’, <i>Edge.org</i>.  <br>
					https://edge.org/response-detail/11474. Geraadpleegd 14 november 2015. Of: <br>
					Scott D. Sampson, ‘Authentieke ervaring sterft uit’, <i>Hoe verander internet je manier van denken?</i>, Amsterdam, 2011, p. 257 - 259.
					</li>
					<li>
						12. Toneelgroep Oostpool, <i>The Immortals</i>, 2014.  <br>
						http://www.toneelgroepoostpool.nl/2014-2015/the-immortals. Geraadpleegd 14 november 2015.
					</li>
					<li>
						13. Susan Boogaerdt & Bianca van der Schoot, ‘Interview met onszelf’, <i>Toneelgroep Oostpool</i>. <br>
						http://www.toneelgroepoostpool.nl/2014-2015/the-immortals/interview-the-immortals. Geraadpleegd 14 november 2015.
					</li>
					<li>
						14. ‘The Immortals’, <i>Toneelgroep Oostpool</i>. <br>
						http://www.toneelgroepoostpool.nl/2014-2015/the-immortals. Geraadpleegd 14 november 2015.
					</li>
					<li>
						15. Walter Benjamin, ‘The Work of Art in the Age of Mechanical Reproduction’ in: <br>
						H. Arendt (ed.), <i>Illuminations: Essays and Reflections</i>, New York, 1970, p. 219 - 226.
					</li>
					<li>
						16. Walter Benjamin, ‘The Work of Art in the Age of Mechanical Reproduction’ in: <br>
						H. Arendt (ed.), <i>Illuminations: Essays and Reflections</i>, New York, 1970, p. 218.
					</li>
					<li>
						17. Walter Benjamin, ‘The Work of Art in the Age of Mechanical Reproduction’ in: <br>
						H. Arendt (ed.), <i>Illuminations: Essays and Reflections</i>, New York, 1970, p. 218.
					</li>
					<li>
						18. danah boyd , ‘Living and Learning with Social Media’, Symposium for Teaching and Learning with Technology, 18 april 2009.  <br>
						http://www.danah.org/papers/talks/PennState2009.html. Geraadpleegd 15 november 2015.
					</li>
					<li>
						19. De redactie van de Volkskrant is van mening dat deze analyse van de Nederlandse trendwatcher Adjiedj Bakas (1963) komt.
					</li>
					<li>
						20. Studio Moniker, <i>What if Google Maps went live...</i>. <br>
						http://studiomoniker.com/projects/what-if-google-maps-went-live. Geraadpleegd 16 november 2015.
					</li>
					<li>
						21. Flux-S. http://www.flux-s.nl/nieuws/. Geraadpleegd 7 november 2014.
					</li>
					<li>
						22. Studio Moniker, <i>What if Google Maps went live...</i>. <br>
						http://studiomoniker.com/projects/what-if-google-maps-went-live. Geraadpleegd 16 november 2015.
					</li>
					<li>
						23. Douglas Rushkoff, <i>Present Shock: When everything happens now</i>, New York, 2014, p. 72.
					</li>
					<li>
						24. Sherry Turkle, <i>Life on the Screen: Identity in the Age of the Internet</i>, New York, 1995, p. 207
					</li>
					<li>
						25. Andrew Keen, <i>Digital Vertigo: How today’s online social revolution is dividing, diminishing, and disorienting us</i>, New York, 2012, p. 52.
					</li>
					<li>
						26. Andrew Keen, <i>Digital Vertigo: How today’s online social revolution is dividing, diminishing, and disorienting us</i>, New York, 2012, p. 54.
					</li>
					<li>
						27. Nancy Jo Sales, ‘Tinder and the Dawn of the “Dating Apocalypse”’, <i>Vanity Fair</i>, September 2015. <br>
						http://www.vanityfair.com/culture/2015/08/tinder-hook-up-culture-end-of-dating. Geraadpleegd 16 november 2015.
					</li>
				</ul>
			</div>
		</div>

		<div class="chapter" id="zelfpresentatie">
			<div class="content">
				<h2>
					Online zelfpresentatie
				</h2>

				<div class="paragraph">
					<h3>
						De presentatie
					</h3>

					<p>
					Een exhibitionist is iemand die ervan geniet om zichzelf bloot te geven aan publiek. Exhibitionisme is daarmee complementair aan voyeurisme, zoals rood dat is aan groen. Als iemand onderwerp van voyeurisme, is diegene dus niet meteen een exhibitionist. Als je daarentegen onderwerp van voyeurisme bent terwijl je dit weet en ervan geniet, dan val je wel onder de noemer exhibitionist. 
				</p>
				<p>
					Voordat ik aan mijn onderzoek begon trok ik snel de conclusie dat we digitaal exhibitionisten zijn, we geven onszelf op het digitale domein figuurlijk gesproken helemaal bloot. Ik ga ervan uit dat vrijwel iedereen wel eens van Dunbar's Number heeft gehoord en daarmee ook de conclusie van de voyeurs in ons digitale leven kan trekken. Afgezien van één vriendin die enkel op Facebook zit omdat ze "anders te veel schoolgerelateerde dingen mist, want waarom vinden docenten het nodig huiswerk in Facebookgroepen te plaatsen?", ken ik niemand die om andere redenen dan plezier op sociale media zit. 
				</p>
				<p>
					Maar genot is niet de enige voorwaarde die aan exhibitionisme hangt, de ander is het blootgeven. Daarom zal ik of en hoe we onszelf blootgeven aan toeschouwers en voyeurs onderzoeken in de komende alinea’s, waar verschillende meningen van verscheidene theoretici voorbij zullen komen.
				</p>
				<p>
					Keen is van mening dat in de eigenschappen van het digitale domein besloten ligt dat we altijd zichtbaar zijn en dat dit ons exhibitionisten maakt. In zijn boek <i>Digital Vertigo</i> (2012) stelt de auteur het volgende: “[The] digital architecture [...] has been designed to transform us into exhibitionists, forever on show in our networked crystal palaces.”<sup>28</sup> Dit is een vrij determinist uitgangspunt dat insinueert dat we niet de keuze hebben om exhibitionist zijn, maar dat dit simpelweg ons lot is. Een belangrijke voetnoot hierbij is dat Keen vaker ongenuanceerde uitspraken doet. In een interview met NRC gaf hij zelf toe dat hij soms iets te opgewonden raakt en hij in de eerste hoofdstukken van zijn boek (waar deze quote uit komt) misschien heeft overdreven, om mensen angst aan te jagen en te waarschuwen.<sup>29</sup>
				</p>
				<p>
					Hoewel Keens uitspraak misschien wat overdreven is, heeft hij een punt in het benoemen van de zichtbaarheid die in het digitale domein besloten ligt. Hetzelfde onderwerp sneed Constant Dullaart (1979) aan tijdens de afgelopen editie van WTHX . De Nederlandse internetkunstenaar vertelde dat we op het internet continu leven als op een balkon, tussen het publieke en privé in. Volgens Dullaart kun je doen alsof een gesprek op dit balkon privé is, maar je weet niet wie er ondertussen langsloopt en meeluistert.<sup>30</sup> Hierdoor heb je geen idee wie onderdeel uitmaakt van het gesprek, wie onderdeel uitmaakt van je publiek of voor wie je je aan het presenteren bent. Volgens deze theorie ben je dus altijd een exhibitionist wanneer je jezelf letterlijk of figuurlijk blootgeeft op het internet, ook al doe je dit in een niet-publieke omgeving.
				</p>
				<p>
					Een genuanceerdere mening komt van de Nederlandse theatermaker Dries Verhoeven, die ons eerder ziet als marketingstrategen dan als exhibitionisten. Hij sprak tijdens zijn lezing ‘De noodzaak om te stotteren’ over dat het internet uit allemaal podia bestaat die we zelf creëren. Volgens Verhoeven leven we in een wereld waarin we, dankzij het internet, leren om via een ander naar onszelf te kijken. Hij stelt dat we leven in een samenleving “waarin je jezelf als een product gaat zien, waarin je jezelf niet toont op het internet, maar ook verkoopt aan de mensen om je heen”.<sup>31</sup> De concentratie waarmee uitspraken of beelden op sociale media bewerkt worden totdat ze perfect genoeg zijn om te posten, doet me inderdaad denken aan de grondigheid waarmee marketingstrategieën worden samengesteld. 
				</p>
				<p>
					Als je jezelf wilt verkopen, is het belangrijk te zorgen dat je klant of toeschouwer interesse in je heeft. En anders dan je misschien denkt - anders dan ik elk geval ik dacht - doe je dat niet door zo perfect mogelijk over te komen. Een goed voorbeeld hiervan is het Australische Instagrammodel Essena O’Neill dat begin november 2015 alle sociale media bereikte met haar verhaal.<sup>32</sup> O’Neill veranderde haar Instagramnaam in ‘Social Media Is Not Real Life’, verwijderde bijna alle foto’s van haar account en schreef bij de foto’s die ze bewaarde wat ze had moeten doen om de foto’s te maken, hoeveel ze ermee had verdiend en hoe nep het eigenlijk was. Toen haar actie bekend werd, je meer hoorde van haar persoonlijke leven en ze minder perfect en gelikt en dus <i>menselijker</i> werd, stegen haar volgers op het sociale medium met duizenden tegelijk. Er wordt nu zelfs geroepen dat O’Neill dit enkel deed als marketingstunt.<sup>33</sup>
				</p>
				<p class="image"> 
					<img src="img/5_instagramoneill.jpg" alt="Instagramfoto Essena O’Neill"> <br>
					Afbeelding 5. Een van de weinige foto’s die nog op het Instagramaccount van Essena O’Neill aanwezig waren.<sup>34</sup>
				</p>
				<p>
					De reden hiervoor is eigenlijk heel simpel: mensen vertrouwen de perfecte ander niet en het is moeilijk om mee te voelen met iemand waaraan je je niet kan relateren. Lovink vat dit in mooie woorden samen: “Mehrmensch, not Übermensch.”<sup>35</sup> Ondanks alle mogelijkheden om onze profielen te bewerken en om perfect over te komen zullen we, als we ons als een succesvol product neer willen zetten, er toch voor moeten kiezen om ook zo af en toe onze fouten en onvolmaaktheden te laten zien. Tijdens een goede presentatie laat je aan je toeschouwers (en iedereen die toevallig meekijkt) zien dat jij ook een mens bent. 
				</p>
				<p>
					Een andere strategie om je publiek te verleiden is door selectief delen vrij te geven van jezelf. De Franse socioloog en filosoof Jean Baudrillard (1929 - 2007) noemde deze vorm van presenteren <i>the scene</i>. Hierbij doorloop je een proces van strategisch achterhouden, waardoor je een magische en betoverende interesse weet uit te lokken. Volgens de filosoof stonden het exhibitionisme en de drang om alles te onthullen en compleet te exposeren hier recht tegenover. Dit kreeg van Baudrillard de naam <i>the obscene</i>.<sup>36</sup>
				</p>
				<p>
					Om dit te verduidelijken geven de Amerikaanse sociologen Nathan Jurgenson en PJ Rey in hun essay ‘The Fan Dance’ de gelijknamige dans als voorbeeld.<sup>37</sup> De <i>fan dance</i> is een vorm van <i>burlesque</i> dansen waarbij de danseres gebruik maakt van grote veren om delen van haar lichaam bloot te geven en tegelijkertijd te bedekken. Tijdens de dans vindt een continue wisselwerking tussen onthullen en verbergen plaats.<sup>38</sup> De sociologen zeggen hierover: “The dancer’s movement hints at the concealed ‘bits’ without ever being fully revealed. The fan is an instrument for making things visible and invisible, known and unknown.”<sup>39</sup> Deze wisselwerking tussen bloot geven en bedekken, tussen het zichtbare en onzichtbare, tussen het bekende en onbekende is precies wat de dans zo betoverend maakt. Terwijl je een beeld vormt van wat zich waarschijnlijk achter de veren bevindt, wordt dit beeld nooit zichtbaar. Je blijft kijken in de hoop er achter te komen of droom en werkelijkheid overeen komen. 
				</p>
				<p>
					Tijd voor een evaluatie: zijn we nu wel of niet digitaal exhibitionisten? Volgens Keen en Dullaart ligt in het internet besloten dat we publiekelijk zichtbaar zijn. Keen stelt dat het gevolg hiervan is dat we exhibitionisten zijn, maar geven we onszelf wel helemaal bloot? Verhoeven is van mening dat we onszelf als product zien, we tonen onszelf niet alleen, we verkopen onszelf ook. De productplaatsing en het verkopen van onszelf neigt voor mij naar exhibitionisme, want we zetten onszelf als het ware in de etalage. Maar als elke vertoning deel is van een weloverwogen marketingstrategie en je jezelf als product plaatst, geef je jezelf dan nog wel bloot? Halen we hier Lovinks theorie bij, die zegt dat je jezelf menselijk moet presenteren, dan zou ik zeggen: ja, je geeft jezelf bloot. Je ziet jezelf misschien als product, maar je toont, verkoopt en etaleert jezelf als mens. De ommekeer in de conclusie zit in de theorie van de verendans. Door jezelf niet compleet bloot te geven zorg je ervoor dat je publiek geïnteresseerd blijft, weet je ze zelfs te verleiden als je het goed doet. Als je jezelf helemaal blootgeeft, verdwijnt de interesse en stelt je sociale profiel niet veel meer voor - want wie heeft er nog plezier in als niemand je berichten leuk vindt? Mijn weloverwogen conclusie is dus dat we geen digitaal exhibitionisten zijn, omdat we onszelf niet compleet blootgeven op het internet. Natuurlijk zal er hier en daar wel iemand zijn die dit wel is, net zoals in het fysieke leven.
					</p>
				</div>

				<div class="paragraph">
					<h3>
						Privacy
					</h3>

					<p>
					Na het lezen van de afgelopen paragraaf is het niet raar als je je af gaat vragen of je misschien zelfs zorgen gaat maken over hoe het met onze privacy zit. Of we nu digitaal exhibitionisten zijn of niet, duidelijk is dat we te maken hebben met voyeurs en toeschouwers waarvan we ons wel en niet bewust zijn. En dan ligt zichtbaarheid ook nog eens in het digitale domein besloten. We leven op een balkon: de voor de hand liggende conclusie is dat we minder privacy hebben dan voor het internettijdperk. Het is echter wel degelijk mogelijk om privacy te creëren op een balkon.
				</p>
				<p>
					Laten we beginnen met vaststellen wat privacy eigenlijk is. Anders dan veel mensen denken is iets privé houden niet hetzelfde als iets geheim houden. De Amerikaanse cypherpunk Eric Hughes, legt in zijn manifest ‘A Cypherpunk’s Manifesto’ (1993) uit dat iets dat privé is, iets is waarvan je niet wilt dat de hele wereld het weet.<sup>40</sup> Iets geheims is iets waarvan je wilt dat niemand het weet.<sup>41</sup> Privacy is daarmee dus de keuze om aspecten van jezelf niet te onthullen. Je zou kunnen zeggen dat in de eerdergenoemde verendans sprake is van privacy, omdat elke keer de keuze wordt gemaakt welke aspecten onthult worden en welke verhult worden. 
				</p>
				<p>
					Publiciteit en privacy gaan dus hand in hand. Jurgenson en Rey zeggen hier het volgende over in hun essay: “Both publicity and privacy are part of any act of disclosure; one is the capacity to project while the other is the capacity to protect. Each relies on the other.”<sup>42</sup> Het lijkt alsof we meer dan ooit onszelf blootgeven dankzij het internet, maar dit betekent niet dat onze privacy verdwijnt. Want bij elke beslissing om iets te presenteren maak je tegelijkertijd altijd een keuze om iets niet te presenteren. Je hebt zelf de keuze welke aspecten je wilt onthullen en welke je wilt verhullen.
				</p>
				<p>
					Je zou zelfs kunnen zeggen dat er sprake kan zijn van <i>meer</i> privacy door het digitale domein. Jurgenson en Rey spreken in hun essay namelijk ook over <i>steganography</i>. Steganografie betekent, vertaald uit het Grieks, letterlijk ‘verborgen schrijven’ en duidt op het verbergen van een bericht in een ander bericht.<sup>43</sup> Denk bijvoorbeeld aan het veelvoorkomend gebruik van een songtekst om te laten zien hoe je je voelt. Een buitenstaander zal enkel de songtekst zien, terwijl iemand die dichterbij je staat dit zal herkennen als een versleuteld bericht. Een voordeel van deze encryptiemethode is dat het bericht geen aandacht trekt. Dit in tegenstelling tot een bericht dat versleuteld is door bijvoorbeeld de Caesarrotatie, waarbij een lezer meteen doorheeft dat er iets niet klopt.<sup>44</sup> Een andere voorbeeld is <i>whitewalling</i>: het publiceren van een bericht om het later weer te verbergen, waardoor een leeg profiel ontstaat. 
				</p>
				<p>
					Interessant is dat de Amerikaanse sociologen de conclusie stellen dat encryptie niet alleen een verlangen naar privacy is, maar dat encryptie een hogere mate van privacy én openbaarheid betekent. De makkelijke conclusie is dat encryptie een verlangen naar privacy weergeeft. Je versleutelt iets, omdat je het privé wilt houden. En hoewel publiciteit en privacy hand in hand gaan, hangt dit toch meer naar privacy. Jorgenson en Rey hebben hier langer over nagedacht en gaan voor de volgende conclusie: “they [de mensen die encryptie gebruiken] are more engaged than the casual user, they are more private and more public.”<sup>45</sup> Omdat een steganographer in zijn acties en berichten bewuster bezig is met beide principes, wordt de aanwezigheid van beide principes versterkt.
				</p>
				<p>
					Een goed voorbeeld hiervoor is de single <i>ΔMi−1 = −αΣn=1NDi[n][Σj∈C[i]Fji[n − 1] +Fexti[n−1]]</i> (1998) van Aphex Twin, beter bekend als <i>[Equation]</i> of <i>[Formula]</i>. Aphex Twin is een alias van de Britse muzikant en producer Richard David James en volgens Wikipedia een van de pioniers op het gebied van <i>Intelligent Dance Music</i>.<sup>46</sup>  Wanneer je naar het nummer luistert lijkt er niet veel aan de hand. Luister je echter naar het nummer met het bijbehorende spectrogram met een logaritmische schaal, dan zie je James’ gezicht na 5,5 minuten opeens voorbij schuiven. Het is duidelijk dat de muziek publiekelijk en het gezicht privé is. De muziek is voor iedereen luisterbaar, terwijl het gezicht niet voor de hele wereld zichtbaar is. Je zou kunnen zeggen dat het gezicht inmiddels ook openbaar is, omdat het spectrogram op het internet te vinden is. Het gezicht is echter alleen openbaar voor iemand die ervan weet, iemand die van niks weet zal niet zomaar tegen het spectrogram aanlopen.
				</p>
				<p class="image"> 
					<img src="img/6_equation.png" alt="Equation"> <br>
					Afbeelding 6. Een spectrogram van Aphex Twins <i>Equation</i> (1998).<sup>47</sup>
				</p>
				<p>
					Het gezicht in het spectrogram is op deze manier meer privé dan wanneer ervoor gekozen was om dit gewoonweg niet te laten zien. Het is heel bewust niet zichtbaar gemaakt voor iedereen en er is goed over nagedacht hoe dit verborgen moest worden. Dit blijkt bijvoorbeeld uit het feit dat het gezicht niet zichtbaar is in een gewoon, lineair spectrogram, maar dat het in een logaritmische schaal is verstopt. De muziek is vervolgens meer publiekelijk door deze verstopte boodschap. Het heel bewust op deze bepaalde manier gepubliceerd, al wetende dat het tot op bepaalde hoogte voor iedereen inzichtelijk is en tot welke bepaalde hoogte dat zo is. 
				</p>
				<p>
					Tegenwoordig zien we nog een andere beweging opkomen: het niet publiceren van een onderwerp, uit respect voor ditzelfde onderwerp. In het artikel ‘Why Privacy Is Actually Thriving Online’ voor <i>Wired</i> zet Jurgenson deze beweging uiteen.<sup>48</sup> Vroeger fotografeerden of legden we op een andere manier iets vast uit erkenning van het belang van dit onderwerp. Een goed voorbeeld is het statieportret of het Laatste Avondmaal. Door de opkomst van smartphones hebben we tegenwoordig allemaal een camera in onze broekzak. Hierdoor is het vastleggen van een onderwerp eerder regel dan uitzondering geworden. We maken foto’s van hoe we in de trein zitten, wat voor ontbijt we eten en hoe onze ongeopende studieboeken ons aanstaren. In het vastleggen van iets zit niet langer meer de erkenning van het belang van het onderwerp en dus hebben we ons gedrag omgekeerd. We kiezen ervoor om iets niet te fotograferen, uit respect voor het moment. Want waarom zouden we iets dat belangrijk is op dezelfde manier documenteren als iets dat onbelangrijk is? Jurgenson besluit zijn artikel met: “Pretty soon we might realize that one of the Internet’s favorite slogans can now be reversed: No pics or it didn’t happen.”<sup>49</sup>
					</p>
				</div>

				<div class="paragraph">
					<h3>
						Gevolgen
					</h3>

					<p>
					<i>Recap</i>. We leven digitaal op een balkon. Etaleren onszelf als product. Laten ons aan de ander zien als mens. Doen continu een digitale verendans. Wijn geen digitaal exhibitionisten, maar genieten wel erg van de aandacht. We weten inmiddels wat ons presentatiegedrag voor onze privacy betekent, maar wat zijn de gevolgen van onze zelfpresentatie voor onszelf en voor de ander?
				</p>
				<p>
					Vanwege verschillende redenen moeten we oppassen voor onze menselijkheid. De eerste reden benoemt Rushkoff in zijn boek <i>Program or be Programmed</i> (2010) en heeft te maken met hoe we het digitale domein ervaren. De mediatheoreticus beschrijft dat ontmenselijking plaatsvindt doordat we het internet als een <i>out-of-body experience</i> ervaren.<sup>50</sup> Door deze buitenlichamelijke ervaring neigen we meer naar geanonimiseerd gedrag en gaan we anoniemer om met anderen, waardoor we minder de menselijke gevolgen van wat we zeggen en doen ervaren.  We staan immers niet fysiek tegenover de ander, maar kijken naar zijn of haar zelfpresentatie, waardoor het moeilijker is de ander als de persoon te zien die hij of zij is. Ook is het makkelijk gevolgen van onze acties te negeren als we hier niet (fysiek) mee worden geconfronteerd. Door deze ontmenselijkte omgang met de ander worden we volgens Rushkoff uiteindelijk zelf minder menselijk.
				</p>
				<p>
					De tweede reden is onze tentoonstellingsdrang. Han stelt in zijn boek <i>De transparante samenleving</i> (2012) dat onze tentoonstellingsdrang tot ontvreemding van onze lichamen leidt: “Het lichaam wordt tot een ding, een expositie-item dat optimaal benut moet worden. In zo’n lichaam kun je niet <i>wonen</i>.”<sup>51</sup> Dit zou je samen kunnen zien met Verhoevens theorie over dat we onszelf als product zien. Als je jezelf als product ziet, wordt het moeilijker om jezelf nog als mens te zien. Als je de ander als product ziet, wordt het moeilijker om de ander nog als mens te zien. Hierbij helpt het eindeloos bewerken van onze uitlatingen en foto’s volgens Han niet: “Het tijdperk van Facebook en Photoshop maakt van het menselijk gelaat een face die totaal samenvalt met zijn expositiewaarde. [...] Het is het menselijk gelaat als <i>koopwaar</i>.”<sup>52</sup> Als je jezelf enkel nog als koopwaar ziet, doet dit afbreuk aan de verbondenheid met je lichaam, aangezien dit niet meer enkel jouw lichaam is. Misschien dat de fit trend daarom zo groot is in sociale medialand. Tijdens het sporten voel je de verbinding met je lichaam weer en het resultaat van dit sporten kun je vervolgens weer gebruiken voor je tentoonstelling. 
				</p>
				<p>
					Een positief gevolg van onze zelfpresentatie is dat we nieuwe ervaringen opdoen die zelfreflectie en -ontwikkeling als gevolg hebben. Dit wordt door Jurgenson en Rey uitgelegd in hun al veel aangehaalde essay ‘The Fan Dance’ aan de hand van theorie van de Canadese socioloog Ervin Goffman (1922-1982). De socioloog beschreef menselijke interactie namelijk als “an endless series of performances”.<sup>53</sup> Binnen deze performances onderscheidde Goffman twee onderdelen: de <i>front stage</i> en de <i>back stage</i>. De front stage is het deel van de performance dat zichtbaar is voor de ander, de back stage is al het werk en de voorbereiding dat nodig is om de performance plaats te laten vinden. Goffman was van mening dat deze front stageperformances veelal voorgeschreven worden door de samenleving: “fronts tend to be selected, not created.”<sup>54</sup> We passen onze presentatie aan aan wat we denken dat er van ons verwacht wordt door de samenleving en spelen hierbij de beste versie van onszelf. Dit betekent dat aan elk moment dat we ons presenteren een minutieuze voorbereiding vooraf is gegaan. Jurgenson en Rey betogen dat volgens de theorie van Goffman elke front stageperformance hand in hand gaat met nieuwe back stagevoorbereidingen. Wat betekent dat een nieuwe publieke ervaring hand in hand gaat met nieuwe privé-ervaringen.<sup>55</sup> Deze publieke ervaringen kunnen dus zelfontwikkeling in de hand werken, doordat zelfreflectie nodig is tijdens deze back stagevoorbereidingen.
					</p>
				</div>
			</div>

			<div class="footnotes">
				<ul>
					<li>
						28. Andrew Keen, <i>Digital Vertigo: How today’s online social revolution is dividing, diminishing, and disorienting us</i>, New York, 2012, p. 22/23.
					</li>
					<li>
						29. Peter Teffer, ‘Ik ben de antichrist van Silicon Valley’, <i>NRC</i>, 23 november 2012. <br>
						https://www.nrc.nl/handelsblad/2012/11/23/ik-ben-de-antichrist-van-silicon-valley-1174625. Geraadpleegd 2 februari 2016.
					</li>
					<li>
						30. Constant Dullaart tijdens WTHX#2, sessie 3: ‘Technology is the answer, but what was the question?’, Den Haag, 24 september 2015. <br>
						WTHX is een jaarlijks festival dat dient als ontmoetingsplatform voor professionals uit de wereld van vrede, rechtvaardigheid en veiligheid, filosofen, programmeurs, ontwerpers, developers en kunstenaars.
					</li>
					<li>
						31. Dries Verhoeven, ‘De noodzaak om te stotteren’, 19 februari 2015 via: <br>
					https://vimeo.com/89911521. Geraadpleegd 22 november 2015.
					</li>
					<li>
						32. Zie onder andere: Tedje van Gils, ‘Instagram-model vertelt wat ze écht moest doen voor een perfect social media leven’, <i>Dutch Cowboys</i>, 3 november 2015. <br>
						http://www.dutchcowboys.nl/socialmedia/instagram-model-vertelt-wat-ze-echt-moest-doen-voor-een-perfect-social-media-leven. Geraadpleegd 21 november 2015.
					</li>
					<li>
						33. Zie onder andere: Tedje van Gils, ‘Instagram-model Essena O’Neill: was het allemaal een stunt?’, <i>Dutch Cowboys</i>, 4 november 2015. <br>
						http://www.dutchcowboys.nl/socialmedia/instagram-model-essena-o-neill-was-het-allemaal-een-stunt. Geraadpleegd 21 november 2015.
					</li>
					<li>
						34. NOS, ‘Instagram-model kapt met Instagram : het is nep’, <i>NOS</i>, 3 november 2015. <br>
						http://nos.nl/op3/artikel/2066882-instagram-model-kapt-met-instagram-het-is-nep.html. Geraadpleegd 6 februari 2016.
					</li>
					<li>
						35. Geert Lovink, <i>Networks Without a Cause: A Critique of Social Media</i>, Cambridge, 2011, p. 13.
					</li>
					<li>
						36. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 64.
					</li>
					<li>
						37. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 61 - 75.
					</li>
					<li>
						38. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 63.
					</li>
					<li>
						39. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 64.
					</li>
					<li>
						40. Een cypherpunk is volgens Wikipedia een activist die pleit voor het gebruik van sterke cryptografie, zodat zowel sociaal als politiek gezien privacy en veiligheid gegarandeerd kunnen worden. <br>
						Wikipedia, ‘Cypherpunk’, versie 1 januari 2016. <br>
						https://en.wikipedia.org/wiki/Cypherpunk. Geraadpleegd 14 februari 2016.
					</li>
					<li>
						41. Eric Hughes, ‘A Cypherpunk’s Manifesto’, 9 maart 1993. <br> 
						http://www.activism.net/cypherpunk/manifesto.html. Geraadpleegd 19 november 2015. 
					</li>
					<li>
						42. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 64.
					</li>
					<li>
						43. Wikipedia, ‘Steganography’, versie 15 november 2015. <br> 
						https://en.wikipedia.org/wiki/Steganography. Geraadpleegd 19 november 2015.
					</li>
					<li>
						44. De Caesarrotatie is een manier van versleutelen waarbij elke letter vervangen wordt door een andere letter uit het alfabet. Bij een Caesarrotatie van 5 zal elke letter vervangen worden door de letter vijf plaatsen verderop in het alfabet. Het woord ‘bal’ wordt op deze manier ‘gfq’.
					</li>
					<li>
						45. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 67.
					</li>
					<li>
						46. Wikipedia, ‘Aphex Twin’, versie 29 juli 2015. <br>
						https://nl.wikipedia.org/wiki/Aphex_Twin. Geraadpleegd 14 februari 2016.
					</li>
					<li>
						47. Niinisalo, Jarmo, ‘The Aphex Face’, <i>Bastwood</i>. <br>
						http://www.bastwood.com/?page_id=10. Geraadpleegd 14 februari 2014.
					</li>
					<li>
						48. Nathan Jurgenson, ‘Why Privacy Is Actually Thriving Online’, <i>Wired</i>, 31 maart 2014. <br>
						http://www.wired.com/2014/03/privacy-is-dead/. Geraadpleegd 19 november 2015.
					</li>
					<li>
						49. Nathan Jurgenson, ‘Why Privacy Is Actually Thriving Online’, <i>Wired</i>, 31 maart 2014. <br>
						http://www.wired.com/2014/03/privacy-is-dead/. Geraadpleegd 19 november 2015.
					</li>
					<li>
						50. Douglas Rushkoff, <i>Program Or Be Programmed: Ten Commands for a Digital Age</i>, New York, 2010, p. 53.
					</li>
					<li>
						51. Byung-Chul Han, <i>De transparante samenleving</i>, Van Gennep Amsterdam, 2012, p. 26.
					</li>
					<li>
						52. Byung-Chul Han, <i>De transparante samenleving</i>, Van Gennep Amsterdam, 2012, p. 24.
					</li>
					<li>
						53. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 64.
					</li>
					<li>
						54. Erving Goffman, <i>The Presentation of Self in Everyday Life</i>, Edinburgh, 1956, p. 17.
					</li>
					<li>
						55. Nathan Jurgenson & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 65.
					</li>
				</ul>
			</div>
		</div>

		<div class="chapter" id="identiteit">
			<div class="content">
				<h2>
					Digitale identiteit
				</h2>

				<div class="paragraph">
					<h3>
						Het internet als venster naar werelden en identiteiten	
					</h3>

					<p>
						Het is duidelijk dat het internet en sociale media steeds meer onderdeel worden van ons leven. We gebruiken het internet om erachter te komen wat ons huiswerk is, om contact te hebben met totale onbekenden of om contact te houden met familie aan de andere kant van het land, om er achter te komen waar feestjes zijn en om de liefde van ons leven te leren kennen. Vraag een willekeurige tiener op straat en hij of zij kan zich niet voorstellen hoe we dit allemaal deden voordat het internet alomtegenwoordig was. 
					</p>
					<p>
						Niet alleen deze alledaagse handelingen verplaatsen zich naar het internet, ook onze psychologische ontwikkeling vindt tegenwoordig voor een deel plaats op het digitale domein. Zo stelt de Frans-Canadese communicatiewetenschapper Ganaele Langlois dat we sociale media gebruiken om onze psyche open te stellen voor de wereld. We gebruiken deze media als we een bevestiging van buitenaf willen voor onze interne ervaringen, maar ook op de momenten dat we op zoek zijn naar extern contact om onze behoefte aan comfort, ondersteuning, opwinding en geruststelling te voeden.<sup>56</sup> Het internet en sociale media dienen als platform om onder andere vriendschap, liefde, totale verveling en eenzaamheid te ervaren, “in short, the very stuff of life”.<sup>57</sup> Je zou kunnen zeggen dat je zonder verbinding met het internet letterlijk een deel van je leven mist.
					</p>
					<p>
						En leven doen we op het digitale domein. In elk nieuw tabblad of venster kun je een ander stuk van de (digitale) wereld beleven. Op ieder platform vervul je een andere rol of persoonlijkheid. Je speelt vriend(in), vijand, geliefde, ouder, kind, criticus, consument, producent, docent, leerling en nog vele andere persoonlijkheden. Turkle stelt in haar boek <i>Life on the Screen</i> (1995): “Windows provide a way for a computer to place you in several context at the same time.”<sup>58</sup> Elk van deze vensters brengt een andere wereld en een andere identiteit met zich mee, die je allemaal wanneer je wenst, met een simpele klik, kunt (be)leven. 
					</p>
					<p>
						Het idee van een venster als opening naar een andere ruimte is niet nieuw. In <i>De pictura</i> (1435) instrueerde de Italiaanse schilder en filosoof Leon Battista Alberti (1404-1472) schilders om hun schilderij als een blik door een open raam te zien. Hiermee schiep Alberti het metafoor van het schilderij als een venster op de wereld, dat een deel van de werkelijkheid zichtbaar maakt. Ik weet niet of de oorsprong van de benaming van het digitale venster daadwerkelijk iets te maken heeft met het analoge venster, maar feit is dat ook deze ‘de andere zijde’ zichtbaar maakt. 
					</p>
					<p>
						Een groot verschil tussen deze analoge en digitale vensters is het gemak waarmee we van vensters kunnen wisselen. In de digitale wereld bevindt een eindeloos aantal venster zich voor je neus. Met een enkele muisklik kun je een venster toevoegen of verwijderen. En met hetzelfde minimale gebaar bevind je je voor een ander venster met een eigen uitzicht en eigen context. In de fysieke wereld is het minder makkelijk om van venster en context te veranderen, je zult letterlijk een weg af moeten leggen. De schakeling tussen de vensters en de bijbehorende werelden is hierdoor veel minder abrupt.
					</p>
					<p>
						Doordat deze fysieke stap ontbreekt is de kans groot dat je je digitale identiteiten als gelijkwaardig gaat zien aan je offline identiteit. Door het gemak waarmee je van digitale vensters met bijbehorende werelden en identiteiten wisselt kan het lastig zijn te onderscheiden wanneer je welke identiteit aanneemt en wanneer je van identiteit wisselt. De digitale identiteiten stapelen zich op en duidelijk onderscheid tussen je digitale en offline identiteit is lastig. Met als gevaar dat je je offline identiteit ook als één van de stapel gaat beschouwen. Zo zei een van de vele mensen die Turkle heeft geïnterviewd, een student genaamd Doug: “RL [real life] is just one more window, and it’s not usually my best one.”<sup>59</sup>
					</p>
				</div>

				<div class="paragraph">
					<h3>
						Meervoudige persoonlijkheden
					</h3>

					<p>
						Een verschil tussen de digitale en offline identiteit zit in de flexibiliteit van de persoonlijkheden die we leven. Op het digitale domein spelen we op elk platform, in elk venster een andere rol. Je Facebookidentiteit kun je niet meenemen naar LinkedIn, omdat dit een ander platform met een ander <i>template</i> is. In het offline leven is het wel mogelijk verschillende persoonlijkheden te combineren. We zijn al deze persoonlijkheden in één, die samen onze identiteit vormen. Ik kan tegelijkertijd dochter en vriendin zijn in het offline leven, hiervoor hoeft de context niet te veranderen. Als ik beide rollen op het digitale domein aan wil nemen, moet ik dit achter elkaar doen en wisselen van context.
					</p>
					<p>
						Met al deze gescheiden identiteiten zou je bijna zeggen dat we op het digitale domein allemaal last hebben van een meervoudige persoonlijkheidsstoornis. Deze dissociatieve identiteitsstoornis (DIS) - de zakelijker klinkende benaming van meervoudige persoonlijkheidsstoornis - wordt in de klinische psychologie geduid als een stoornis waarbij delen van de persoon als het ware een afzonderlijk leven leiden, “met een eigen voorgeschiedenis, een eigen zelfbeeld en eigen identiteit, en soms ook een eigen naam”.<sup>60</sup> Deze persoonlijkheden, ook wel alters genoemd, onderscheiden zich van elkaar door verschillen in presentatie, spraak, gedragingen, kledinggewoonten, handschrift of zelfs wisselingen in links- en rechtshandigheid.<sup>61</sup> 
					</p>
					<p>
						Als je deze kenmerken leest, heeft dit verdacht veel weg van ons gedrag op het digitale domein. Op elk platform heeft je persoonlijkheid een eigen geschiedenis, een eigen identiteit, een eigen manier van presenteren, een eigen manier van spreken, eigen gedragingen en een eigen zelfbeeld. Op LinkedIn presenteer je jezelf aan de hand van je competenties, werkprestaties en banen. Op Facebook bestaat je persoonlijkheid vooral uit alle video’s, berichten en foto’s van anderen die je leuk vindt en presenteren je jezelf aan de hand van beelden, tekst en activiteiten en evenementen waaraan je deelneemt. Dit zijn nog maar twee voorbeelden, maar ik denk dat de verschillen in presentatie, gedragingen en identiteit zeker al duidelijk zijn.
					</p>
					<p>
						Maar of je nu echt spreken kan spreken van (digitale) DIS? Sowieso is het nog maar de vraag of deze meervoudige persoonlijkheidsstoornis in de offline wereld wel bestaat. Dat is een kwestie waar de moderne psychiatrie het nog niet over eens is.<sup>62</sup> Uit Amerikaans onderzoek onder clinici in 1994 vond tachtig procent van de ondervraagde psychiaters DIS een valide diagnose, terwijl dit vijf jaar later voor nog maar een kwart van de ondervraagde psychiaters gold.<sup>63</sup> Daarbij komt dat de genoemde symptomen niet de enige zijn: bij DIS hoort ook amnesie, fugues (zwerfzucht), chronische depersonalisatie en derealisatie - respectievelijk het gevoel dat je vervreemd bent van je lichaam en dat de wereld om je heen onwerkelijk is - en akoestische hallucinaties van ruziënde stemmen, die door de patiënt meestal in het hoofd worden gelokaliseerd.<sup>64</sup> Allemaal symptomen die ik over het algemeen niet herken in onze DIS op het digitale domein.
					</p>
					<p>
						Misschien is het beter onze omgang met identiteit op het digitale domein te vergelijken met onze omgang met identiteit in verschillende talen. Uit verschillende onderzoeken blijkt dat meertaligen wisselen van persoonlijkheid wanneer ze van taal wisselen. Zo bleek tientallen jaren geleden uit onderzoek van de Amerikaanse psycholoog Susan Ervin-Tripp (1927) dat Japans-Amerikaanse vrouwen beduidend minder volgens Japanse traditionele waarden antwoordden als zij in het Engels werden gevraagd een zin af te maken dan wanneer dit in het Japans van hen werd gevraagd. Zo antwoordde een deelneemster op de zin “I will probably become...” in het Japans met “a housewife”, terwijl zij in het Engels antwoordde met “a teacher”.<sup>65</sup>
					</p>
					<p>
						Bij dit onderzoek ging Ervin-Tripp uit van de hypothese “as language shifts, content will shift”, een hypothese die we door kunnen trekken naar onze omgang met identiteit op het digitale domein.<sup>66</sup> Op het digitale domein verschuift de taal niet perse, maar wel het venster waar je door kijkt. En wanneer dit venster verschuift, wanneer de context verandert, verschuift de inhoud, oftewel je identiteit, mee. Dit zou betekenen dat er op het digitale domein niet zozeer sprake is van meerdere persoonlijkheden, maar van verschillende kanten van onze offline identiteit die we wel of niet laten zien en uitvergroten. We lijden niet aan digitale DIS, maar regisseren een flexibele zelf op het digitale domein.
					</p>
				</div>

				<div class="paragraph">
					<h3>
						Identiteitsontwikkeling
					</h3>

					<p>
						Het flexibele zelf zou je kunnen zien als alle verschillende masker die je mogelijk op kan zetten. Je hebt een berg aan persoonlijkheden, allemaal ontstaan uit kanten van jezelf die eventueel uitvergroot of overdreven zijn, en je kan kiezen welke je in welke context aan wilt nemen. Tijdens een vraaggesprek over de deelname en het gedrag in MUD’s (Multi-User Dimensions: tekstgebaseerde real-time virtuele werelden die vooral eind jaren ’70 en jaren ’80 populair waren) vertelde een studente aan Turkle: “It’s a chance for all of us who aren’t actors to play [with] masks. And think about the masks we wear every day.”<sup>67</sup> Het tegenwoordige internet is hier nog steeds geschikt voor. Elk digitaal venster kan dienen als een verkenningstocht naar een aspect van je offline identiteit. Je kan je digitale identiteiten gebruiken om te ontdekken welke aspecten van jezelf je wenselijk acht of juist niet, om te ontdekken wie je bent en wie je zou willen zijn. Niet voor niks stelt Turkle in haar boek <i>Life on the Screen</i> (1995) dat het internet als laboratorium voor identiteitsontwikkeling kan dienen.<sup>68</sup> De maskers die je voordoet zijn niet enkel maskers, ze maken deel uit van je offline identiteit.
					</p>
					<p>
						Goffman gelooft zelfs dat deze maskers je waarachtiger zelf zijn, omdat ze weergeven wie je zou willen zijn.<sup>69</sup> Het hangt er van af hoe je waarachtig interpreteert of deze uitspraak hout snijdt. Je maskers geven niet een <i>echtere</i> versie van jezelf weer, een versie van jezelf die je zou willen zijn, maar geven een oprecht beeld van alle aspecten van wie je bent. In je identiteitslaboratorium geeft je masker niet altijd weer wie je zou willen zijn. Dit masker kan een kant van jezelf bevatten die je niet wenselijk acht, maar die je wilt verkennen, opdat je meer over jezelf leert. In die zin brengt een masker wel een verborgen kant van jezelf naar boven en biedt het <i>eerlijkheid</i> over wie je voor een deel bent. 
					</p>
					<p>
						Het digitale domein brengt echter niet altijd en onvoorwaardelijk identiteitsontwikkeling met zich mee. De digitale wereld is een versimpelde versie van de fysieke wereld. In de digitale wereld kan je makkelijk specifieke mensen, bepaalde meningen of situaties uit de weg gaan en vermijden, waardoor je eerder het idee krijgt dat je alles onder controle hebt dan in de fysieke wereld. Mocht je helemaal niet meer tevreden zijn met je leven in een bepaald venster, dan is er een heel makkelijke oplossing: als alles mislukt, kun je je digitale identiteit verwijderen en opnieuw beginnen. Het gevolg hiervan kan een scenario zijn waarin je, zoals Doug, het digitale leven gaat prefereren boven het offline leven.
					</p>
					<p>
						Een ander scenario wordt duidelijk met het project <i>Wanna Play? Liefde in tijden van Grindr</i> (2014) van de Nederlandse theatermaker Dries Verhoeven (1976).<sup>70</sup> Voor dit project bevond Verhoeven zich onder andere tien dagen in een glazen trailer op de Neude in Utrecht. Voordat het project hier afgelopen jaar stond, stond het in 2014 al eens in Berlijn, waar het na vijf dagen voortijdig werd stopgezet. Vanuit zijn trailer vroeg Verhoeven gebruikers van online datingapps langs te komen en hem te bevredigen in zijn niet-seksuele behoeftes. Dit varieert van samen pannenkoeken bakken of zingen onder de douche, tot een potje schaken. Het scherm van Verhoevens smartphone wordt groot geprojecteerd in de trailer, zodat zijn gesprekken voor iedereen inzichtelijk zijn. 
					</p>
					<p class="image">
						<img src="img/7_wannaplay.jpg" alt="Wanna Play?"> <br>
						Afbeelding 7. Dries Verhoeven met <i>Wanna Play?</i> in Berlijn, 2014.<sup>71</sup>
					</p>
					<p>
						De reden dat het project vroegtijdig stopte in Berlijn is een aantal chatters dat had geprotesteerd over internetvrijheid en datingprivacy, omdat ze pas halverwege het gesprek hoorden dat ze onderdeel uitmaakten van een performance-installatie. De mannen die zich vol trots op Grindr presenteerden wilden in de fysieke wereld liever niet met dit profiel bekend staan. In een tekst waarin Verhoeven uiteenzette wat hij met dit project hoopte te bereiken schreef de theatermaker al eerder: “De tegenwoordige homoseksuele puber kan zijn geaardheid door de App langer verborgen houden.”<sup>72</sup> Homoseksuelen moesten eerder fysiek de drempel van de gaybar over stappen om met elkaar in contact te komen. Nu kunnen ze dit veilig vanachter hun telefoon doen, waardoor ze hun geaardheid langer verborgen kunnen houden. 
					</p>
					<p>
						Hoewel ik nooit zeg dat ik lesbisch <i>ben</i>, maar altijd dat ik op vrouwen val, omdat ik het anders te veel vind klinken alsof dit mijn identiteit bepaald, denk ik wel degelijk dat het belangrijk is om dit soort eigenschappen als onderdeel van je identiteit te beschouwen. Op het moment dat je een eigenschap enkel digitaal laat bestaan, koppel je het los van je offline identiteit. Door deze loskoppeling speel je niet langer met een masker, maar speel je een andere persoonlijkheid of identiteit. De rol helpt je niet langer met het ontdekken van alle aspecten van je identiteit en je identiteitsontwikkeling. Dat is voor mij eerder een deel van je identiteit ontkennen of zelfs weglopen voor jezelf. Ook komt het dichter in de buurt van de DIS, dan van het flexibele zelf. 
					</p>
				</div>

				<div class="paragraph">
					<h3>
						Zelfontwikkeling
					</h3>

					<p>
						Het internet is vrijwel grenzeloos, je kan gaan en staan waar je wilt. Over het algemeen laten we ons niet tegenhouden door de overheid of door Stichting brein om naar The Pirate Bay te gaan en als je wilt winkelen hoef je je niet fatsoenlijk aan te kleden en naar buiten te gaan. In die zin is het gemakzuchtiger leven op het internet dan in de fysieke wereld.
					</p>
					<p>
						Deze digitale uitstapjes onderscheiden zich van de fysieke variant in het gegeven dat je deze avonturen zonder je lichaam beleeft. Een van de mensen die Turkle ondervraagde voor haar onderzoek vroeg zich hardop af: “why grant such superior status to the self that has the body when the selves that don’t have bodies are able to have different kinds of experiences?”<sup>73</sup> Het internet is een ontsnapping 2.0 aan je lichaam en daarmee aan je leven. Waar je dit escapisme eerder zocht in boeken, films, rollenspellen, pornografie, drugs of videospelletjes, is dit nu te vinden op het internet. En in een lichaamloze wereld is het gemakkelijk om eventuele consequenties van je daden te ontwijken. 
					</p>
					<p>
						Precies dit escapisme en het kunnen ontlopen van de consequenties van je daden is waardoor het digitale domein je kan helpen in je zelfontwikkeling: het internet biedt je een moratorium. Een moratorium wordt vanuit de ontwikkelingspsychologie gezien als een periode van uitgestelde verantwoordelijkheden. De Duits-Amerikaanse psycholoog Erik H. Erikson (1902-1994) verbeeldde het moratorium in zijn boek <i>Identity</i> (1968) als volgt: “The moratorium may be a time for horse stealing and vision-quests, a time for <i>Wanderschaft</i> or work “out West” or “down under,” a time for “lost youth” or academic life, a time for self-sacrifice or for pranks [...].”<sup>74</sup> Het is een periode waarin jongeren kunnen experimenteren en nieuwe dingen kunnen proberen, zonder hier verregaande consequenties van te ervaren. Door deze periode is het voor adolescenten later makkelijker om zich te conformeren aan de maatschappij, omdat zij de grenzen al eens op hebben gezocht. 
					</p>
					<p>
						In de prestatiemaatschappij van tegenwoordig is dit moratorium steeds meer verdwenen. Je moet in een keer de juiste studie kiezen, die je uiteraard zonder vertraging af moet ronden. Je bent niet meer zeker van een baan zodra je je studie hebt afgerond, dus zal je je loopbaan van te voren moeten plannen en zorgen dat je uitblinkt in wat je doet. En tegelijkertijd wil je ook nog een sociaal leven hebben. Al deze verwachtingen zorgen ervoor dat een goede planning noodzakelijk is. Er is simpelweg geen tijd voor de verloren jeugd van het moratorium. Dit gemis kan vervolgens, tussen de bedrijven door, op het internet worden ingevuld.
					</p>
					<p>
						Naast het moratorium bieden deze digitale ervaringen je ook een kans grenzen en beperkingen te accepteren. In haar boek stelt Turkle: “Each of us in our own way is incomplete. Virtual spaces may provide the safety for us to expose what we are missing so that we can begin to accept ourselves as we are.”<sup>75</sup> Wanneer je een beeld of een idee hebt van wat je mist, ook al heb je dit enkel digitaal ervaren, is het makkelijker te accepteren dat je dit mist, dan wanneer je hier geen beeld bij hebt en je je fantasie eindeloos op de loop kan laten gaan over wat je mist. Wanneer je een aspect van jezelf niet accepteert, kan het juist helpen om een digitale identiteit te hebben die zich hier op richt. Het kan zomaar zijn dat je er achter komt dat deze eigenschap eigenlijk zo erg nog niet is. Deze digitale ervaringen helpen mee in je zelfacceptatie en daardoor bij je zelfontwikkeling.
					</p>
					<p>
						Toch is deze lichaamloosheid en de daarbij komende vrijheid voor consequenties niet geheel zonder gevolgen. Sommigen zijn zo in hun sas met het passeren van consequenties dat ze de grenzen opzoeken. Lovink legt de gedachte hierachter uit: “If this virtual space is an oasis of freedom, as it reputation claims, then let’s see what we can get away with.”<sup>76</sup> Het lichaamloze zelf is een zelf die de gevolgen en consequenties van haar acties niet of nauwelijks zal merken, waardoor haar acties makkelijk te negeren zijn. Uit deze acties en situaties zal dus geen lering worden getrokken, zoals wel wordt gedaan wanneer je de gevolgen en consequenties van je acties meekrijg. De lichaamloze ervaring beperkt op deze manier dus je zelfontwikkeling.
					</p>
					<p>
						Waar je voor op moet passen wanneer je het internet als moratorium gebruikt is dat het internet niet makkelijk vergeet. Je kan op de ene plek iets verwijderen, maar er is een grote kans dat ditzelfde te zijner tijd weer op een andere plek opduikt. Het is bijna onmogelijk iets permanent van het internet te verwijderen. En je hebt nooit inzicht in of iets verdwenen is. Dat betekent ook dat je altijd achtervolgd kan blijven door de meest gênante foto’s, video’s en anderszins vastgelegde momenten die misschien al wel jaren oud zijn. Facebook helpt ons hier tegenwoordig bij met Herinneringen, waarmee je kan zien wat zij van jou op deze dag een aantal jaar geleden weten. Rushkoff observeert: “Everything we have lived, and everyone we have met, is compressed into a virtual now. [...] We live all of our ages at once. Nothing can be safely left behind.”<sup>77</sup> Wanneer je het digitale domein als moratorium gebruikt, zal je je experimenten uit die tijd dus nooit helemaal achter je kunnen laten. En wanneer je je verleden niet achter je kunt laten, kun je uiteindelijk beperkt worden om verder te leven en te groeien.
					</p>
				</div>
			</div>

			<div class="footnotes">
				<ul>
					<li>
						56. Ganaele Langlois, ‘Social Media, or Towards a Political Economy of Psychic Life’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 52.
					</li>
					<li>
						57. Ganaele Langlois, ‘Social Media, or Towards a Political Economy of Psychic Life’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 52.
					</li>
					<li>
						58. Sherry Turkle, <i>Life on the Screen: Identity in the Age of the Internet</i>, New York, 1995, p. 13.
					</li>
					<li>
						59. Sherry Turkle, <i>Life on the Screen: Identity in the Age of the Internet</i>, New York, 1995, p. 13.
					</li>
					<li>
						60. Henk van der Molen, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, 2007, p. 869.
					</li>
					<li>
						61. Henk van der Molen, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, 2007, p. 869.
					</li>
					<li>
						62. Henk van der Molen, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, 2007, p. 873.
					</li>
					<li>
						63. Henk van der Molen, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, 2007, p. 874.
					</li>
					<li>
						64. Henk van der Molen, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, jaartal, p. 872.
					</li>
					<li>
						65. Susan Ervin Tripp, ‘An Analysis of the Interaction of Language, Topic, and Listener’, <i>American Anthropologist</i>, Vol. 66, No. 6 (december 1964), p. 96.
					</li>
					<li>
						66. Susan Ervin Tripp, ‘An Analysis of the Interaction of Language, Topic, and Listener’, <i>American Anthropologist</i>, Vol. 66, No. 6 (december 1964), p. 95.
					</li>
					<li>
						67. Sherry Turkle, <i>Life on the Screen: Identity in the Age of the Internet</i>, New York, 1995, p. 256.
					</li>
					<li>
						68. Sherry Turkle, <i>Life on the Screen: Identity in the Age of the Internet</i>, New York, 1995, p. 184.
					</li>
					<li>
						69. Erving Goffman, <i>The Presentation of Self in Everyday Life</i>, Edinburgh, 1956, p. 249.
					</li>
					<li>
						70. Verhoeven, Dries, ‘Wanna play?’, 2014. <br>
						http://driesverhoeven.com/project/wanna-play/. Geraadpleegd 27 november 2015.
					</li>
					<li>
						71. Dries Verhoeven, ‘Wanna play?’. <br>
						http://driesverhoeven.com/project/wanna-play/. Geraadpleegd 27 november 2015.
					</li>
					<li>
						72. Dries Verhoeven, ‘Dries Verhoeven over Wanna Play? (Liefde in tijden van Grindr)’. <br>
						http://driesverhoeven.com/wp-content/uploads/2015/10/Dries-Verhoeven-over-Wanna-play.pdf. Geraadpleegd 29 november 2015.
					</li>
					<li>
						73. Sherry Turkle, <i>Life on the Screen: Identity in the Age of the Internet</i>, New York, 1995, p. 14.
					</li>
					<li>
						74. Erik H. Erikson, <i>Identity: Youth and Crisis</i>, New York, 1968, p. 157.
					</li>
					<li>
						75. Sherry Turkle, <i>Life on the Screen: Identity in the Age of the Internet</i>, New York, 1995, p. 256.
					</li>
					<li>
						76. Geert Lovink, <i>Networks Without a Cause: A Critique of Social Media</i>, Cambridge, 2011, p. 17.
					</li>
					<li>
						77. Douglas Rushkoff, <i>Present Shock: When everything happens now</i>, New York, 2014, p. 155.
					</li>
				</ul>
			</div>
		</div>

		<div class="chapter" id="conclusie">
			<div class="content">
				<h2>
					Conclusie
				</h2>

				<div class="paragraph">
					<p>
						Tijd om de balans op te maken. Wat zijn de effecten van de alomtegenwoordigheid van het digitale domein, onze zelfpresentatie en onze omgang met identiteit op het internet op je ervaring van de wereld om je heen, je omgang met de ander en je zelf in de offline wereld? Een conclusie die je in elk geval kan stellen is dat het internet en je online gedrag effect hebben op je dagelijks offline leven. Daar zijn genoeg voorbeelden van voorbij gekomen. Maar wat zijn die effecten precies?
					</p>
				</div>

				<div class="paragraph">
					<h3>
						Ervaring van de wereld om je heen
					</h3>

					<p>
						Laten we beginnen met concluderen dat digitale en fysieke ervaringen heel verschillende ervaringen zijn. Bij de fysieke ervaring maken we gebruik van bijna al onze zintuigen, terwijl dit bij een digitale ervaring beperkt blijft tot twee. Tijdens de fysieke ervaring hebben we meer vrijheid om te beslissen waar we naar willen kijken of ons op willen richten, hoewel dit geen punt meer zal zijn wanneer virtual reality overal geïmplementeerd wordt. Ook mist de digitale ervaring de aanwezigheid van het aura, iets dat de fysieke ervaring wel heeft. De fysieke ervaring is uniek en authentiek. Voordeel van de digitale ervaring is dat je dingen kan zien en ervaren die je fysiek niet zomaar zal kunnen. Het digitale kan naar je toe komen en aspecten zichtbaar maken die normaal onzichtbaar zouden zijn. Beide ervaringen maken deel uit van ons leven en bezitten unieke kwaliteiten.
					</p>
					<p>
						Door het internet wordt je plek in de wereld minder belangrijk en tegelijkertijd belangrijker en neemt de verbinding met de ander af en tegelijkertijd toe. De oorspronkelijke zichtbare fysieke verbondenheid met de wereld en de ander neemt af wanneer je tegelijkertijd leeft in de digitale wereld, maar deze wordt vervangen door een onzichtbare digitale verbondenheid. Doordat deze verbondenheid onzichtbaar is voor de ander wordt je verbinding met de ander in de ruimte minder, maar deze neemt weer toe door zichtbare, locatieverbonden sociale media. 
					</p>
				</div>

				<div class="paragraph">
					<h3>
						Omgang met de ander
					</h3>

					<p>
						De digitaal zichtbare ander heeft op twee manieren invloed op ons offline leven. De zichtbare ander op het internet kan ons namelijk helpen taboes te doorbreken, maar dan moet je hier wel voor open staan. Anders is het vooral een mooie kans om je woede of irritatie over de ander te uiten. De locatiegebaseerde verbondenheid met de ander zorgt voor het succes van dating apps. Je komt makkelijker in contact met de dichtbij zijnde ander, wat tot een grote verbondenheid met de wereld om je heen zorgt. Deze apps hebben wel ook een toenemend aantal onstabiele relaties en scheidingen als gevolg.
					</p>
					<p>
						De digitale wereld is op een bepaalde manier simpeler dan de fysieke wereld, maar tegelijkertijd ook niet. Je kan moeilijke situaties uit de weg gaan en als het allemaal mislukt, gewoon opnieuw beginnen als een andere versie van jezelf. In die zin heb je meer controle op het digitale domein. Maar in je digitale omgang met de ander zal je rekening moeten houden met het feit dat dit een representatie van de ander is, en het niet de ander is. Gevolg van deze mediatie is dat signalen tijdens de communicatie wegvallen en je indruk van de ander meer gepolariseerd is.
					</p>
				</div>

				<div class="paragraph">
					<h3>
						Je zelf
					</h3>

					<p>
						Het internet dient als een venster naar ervaringen, naar andere werelden en identiteiten. Het is een medium dat je bevestiging, extern contact en daarmee een deel van het leven biedt. Elk digitale venster brengt een andere wereld en andere digitale identiteit met zich mee, een digitale identiteit die gebaseerd is op een aspect van je offline identiteit, een identiteit die niet meegenomen kan worden naar een andere wereld. Als de wereld achter het venster verschuift, schuift je identiteit mee. Op het internet ben je dus een flexibele zelf.
					</p>
					<p>
						Het digitale flexibele zelf biedt je een kans om met maskers te spelen, om kanten van jezelf te ontdekken en je offline identiteit te definiëren. De maskers bieden inzicht en eerlijkheid over wie je voor een deel bent. Maar door de grote hoeveelheid maskers en het makkelijke, niet-fysieke wisselen tussen deze masker kan het ook mogelijk zijn dat je je offline identiteit als ‘een van de’ gaat beschouwen. Dat maakt het niet langer mogelijk om je offline identiteit te ontwikkelen met behulp van je maskers, want deze maakt enkel nog deel uit van je verzameling maskers. De basis van je flexibele zelf verdwijnt hiermee. Zo ben je enkel nog een verzameling stukken identiteit, het grotere geheel valt weg. Zo’n zelfde verhaal geldt wanneer je niet accepteert dat je maskers voort komen en onderdeel zijn van je offline identiteit. Het flexibele zelf wordt dan vervangen door meerdere persoonlijkheden.
					</p>
					<p>
						Er zijn twee verschillende strategieën om je zelfpresentatie succesvol te laten zijn: je kan jezelf benaderen als een product waarbij je jezelf probeert te verkopen, waarvoor je je menselijkheid zal moeten benadrukken of je kan de toeschouwer verleiden door een spel van verhullen en onthullen. Duidelijk bij beide strategieën is dat je nadenkt over wat je wilt presenteren en het niet een kwestie van totaal blootgeven is: we zijn geen digitaal exhibitionisten. Er is zelfs een opkomende trend waarbij we momenten die we waardevol achten niet vastleggen, uit respect voor het moment. Ook onze privacy verdwijnt niet. Met de keuze wat je bewust laat zien, maak je ook de keuze wat je niet wilt laten zien: publiciteit en privacy gaan hand in hand. Door gebruik te maken van encryptie kun je deze beide principes versterken.
					</p>
					<p>
						Opvallend is de paradox in de eerste strategie: je ontmenselijkt jezelf door je als product te positioneren, maar tegelijkertijd zal je je menselijkheid moeten benadrukken om het vertrouwen en de empathie van je toeschouwers te winnen. Zelfs al zou je hierin je menselijkheid behouden, dan is er geen troost te vinden door het feit dat je zelfpresentatie en ontmenselijking bijna hand in hand gaan. Door je zelfpresentatie maak je jezelf tot een ding, tot koopwaar. Wanneer je lichaam enkel een ding en koopwaar is, doet dat afbreuk aan je verbinding met je lichaam. En doordat de digitale ervaring een buitenlichamelijke ervaring is waarbij je minder de menselijke gevolgen ervaart van wat je zegt en doet, ga je minder menselijk met de ander om, waardoor je jezelf uiteindelijk ontmenselijkt. 
					</p>
					<p>
						Voordeel van deze buitenlichamelijke ervaring en het kunnen ontlopen van gevolgen van je daden is dat het internet als moratorium kan dienen, een concept dat vrijwel geheel uit onze hedendaagse samenleving verdwenen is. Door je ervaringen in het digitale moratorium kun je je makkelijker conformeren aan de maatschappij en beter je grenzen en beperkingen accepteren. Wanneer je losgaat in dit moratorium moet je wel oppassen dat je acties niet makkelijk verdwijnen van het internet. Ook is het moratorium geen excuus om helemaal los te gaan en alle grenzen op te zoeken. Wanneer je deze overschrijdt zal je  hier namelijk moeilijk lering uit kunnen trekken, omdat de consequenties niet te merken zijn. Het is vrij overbodig om iets te doen onder het mom zelfontwikkeling, wanneer je hier vervolgens niets van kan leren.
					</p>
				</div>

				<div class="paragraph">
					<h3>
						Mijn conclusie
					</h3>

					<p>
						Ik begon deze scriptie met het bekennen van mijn kritische houding tegenover de invloed van het internet op ons dagelijks leven. Ik wist dat deze scepsis voornamelijk intuïtief was ontstaan, dat ik deze in stand hield door de terughoudende literatuur die ik las, omdat deze aansloot bij mijn eigen houding en ik dit dus interessant vond. Ik denk dat het heel goed is dat ik hier eens naar heb gekeken, want helemaal gegrond vind ik het niet meer.
					</p>
					<p>
						Ja, het internet en je gedrag op het internet hebben invloed op je leven. Het zorgt voor ontmenselijkende situaties. Je bent minder zichtbaar verbonden met de ander om je heen. Delen van communicatie gaan verloren door de mediatie. En een deel zintuiglijkheid gaat verloren wanneer je iets digitaliseert. 
					</p>
					<p>
						Maar daar staat tegenover dat het digitale laagdrempelig is. Door locatiegebaseerde apps en data is de (digitale) ander juist zichtbaarder dan ooit. Het internet biedt je een moratorium en een plek om je identiteit te verkennen. Zelfs voor je privacy hoef je niet te vrezen.
					</p>
					<p>
						Uiteraard zitten aan deze voordelen soms mitsen en maren. Je moet wel open staan voor het feit dat je digitale identiteiten aspecten van je offline identiteit zijn, anders sta je je eigen identiteitsontwikkeling in de weg. De zichtbare digitale ander zorgt ook voor een verschuiving in ons relatiegedrag. Je kan te ver gaan in het opzoeken van de grenzen in het moratorium. En als je wilt kun je je problemen op het internet oplossen door simpelweg jezelf te verwijderen en opnieuw te creëren. 
					</p>
					<p>
						Toch denk ik dat als je je gezond verstand gebruikt, deze mitsen en maren wel meevallen en er misschien zelfs meer positieve dan negatieve effecten van het internet en ons gedrag op het internet op het dagelijks offline leven zijn. Ik zeg misschien, omdat die scepsis niet makkelijk los te laten is, maar feit is dat er veel positieve effecten in deze scriptie staan. Ook zeg ik misschien, omdat ik denk dat de negatieve effecten wel degelijk belangrijk zijn om in je achterhoofd te houden. Dus mijn eigen, persoonlijke conclusie is dat die scepsis best wat minder mag, maar niet helemaal hoeft te verdwijnen. 
					</p>
					<p>
						Het laatste wat ik nog kwijt wil is dat ik het jammer vind dat een groot deel van mijn scriptie uiteindelijk voornamelijk gaat over de invloed op ons zelf. Dit komt voornamelijk door de subonderwerpen die ik heb uitgekozen. Digitale zelfpresentatie en online identiteit hebben nou eenmaal meer gevolgen voor het zelf dan voor de omgang met de ander of je verhouding tot de wereld om je heen. Uiteraard heb ik deze onderwerpen uitgekozen omdat ik het interessant vind en dat is nog steeds zo. Ik denk dat mijn scriptie wel degelijk interessant en relevant is. Echter, door de effecten op de omgang met de ander en de ervaring van de wereld om ons heen die aan bod zijn gekomen ben ik erg nieuwsgierig geworden of er meer effecten van het internet en ons online gedrag zijn op deze twee concepten. Ik vind ook voornamelijk de theorie die voorbij is gekomen van filosofen en sociologen ontzettend interessant. Goed onderwerp voor een volgend onderzoek dus.
					</p>
				</div>
			</div>
		</div>

		<div class="chapter" id="bibliografie">
			<div class="content">
				<h2>
					Bibliografie
				</h2>

				<div class="paragraph">
					<h3>
						Onderzoek
					</h3>

					<ul>
						<li>
							BBC, ‘Homo Interneticus’, aflevering 4 uit de serie <i>The Virtual Revolution</i>.
						</li>
						<li>
							Benjamin, Walter, ‘The Work of Art in the Age of Mechanical Reproduction’ in: <br>
							H. Arendt (ed.), <i>Illuminations: Essays and Reflections</i>, New York, 1970.
						</li>
						<li>
							Boogaerdt, Susan & Bianca van der Schoot, ‘Interview met onszelf’, <i>Toneelgroep Oostpool</i>. <br>
							http://www.toneelgroepoostpool.nl/2014-2015/the-immortals/interview-the-immortals. Geraadpleegd 14 november 2015.
						</li>
						<li>
							boyd, danah , ‘Living and Learning with Social Media’, Symposium for Teaching and Learning with Technology, 18 april 2009. <br>
							http://www.danah.org/papers/talks/PennState2009.html. Geraadpleegd 15 november 2015.
						</li>
						<li>
							Dullaart, Constant, tijdens WTHX#2, sessie 3: ‘Technology is the answer, but what was the question?’, Den Haag, 24 september 2015.
						</li>
						<li>
							Erikson, Erik H., <i>Identity: Youth and Crisis</i>, New York, 1968, p. 157.
						</li>
						<li>
							Ervin Tripp, Susan, ‘An Analysis of the Interaction of Language, Topic, and Listener’, <i>American Anthropologist</i>, Vol. 66, No. 6 (december 1964).
						</li>
						<li>
							Flux-S. http://www.flux-s.nl/nieuws/. Geraadpleegd 7 november 2014.
						</li>
						<li>
							Goffman, Erving, <i>The Presentation of Self in Everyday Life</i>, Edinburgh, 1956.
						</li>
						<li>
							Han, Byung-Chul, <i>De transparante samenleving</i>, Van Gennep Amsterdam, 2012.
						</li>
						<li>
							Hughes, Eric, ‘A Cypherpunk’s Manifesto’, 9 maart 1993. <br>
							http://www.activism.net/cypherpunk/manifesto.html. Geraadpleegd 19 november 2015.
						</li>
						<li>
							Jurgenson, Nathan, ‘Why Privacy Is Actually Thriving Online’, <i>Wired</i>, 31 maart 2014. <br>
							http://www.wired.com/2014/03/privacy-is-dead/. Geraadpleegd 19 november 2015.
						</li>
						<li>
							Jurgenson, Nathan & PJ Rey, ‘The Fan Dance: How Privacy Thrives In an Age of Hyper-Publicity’ in: <br>
							Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 61 - 75.
						</li>
						<li>
							Keen, Andrew, <i>Digital Vertigo: How today’s online social revolution is dividing, diminishing, and disorienting us</i>, New York, 2012.
						</li>
						<li>
							Langlois, Ganaele, ‘Social Media, or Towards a Political Economy of Psychic Life’ in: <br>
							Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 50 - 60.
						</li>
						<li>
							Lovink, Geert, <i>Networks Without a Cause: A Critique of Social Media</i>, Cambridge, 2011.
						</li>
						<li>
							Molen, van der, Henk, Sandra Perreijn & Marcel van den Hout, <i>Klinische psychologie: Theorieën en psychopathologie</i>, Groningen, 2007, p. 869.
						</li>
						<li>
							Rushkoff, Douglas, <i>Present Shock: When everything happens now</i>, New York, 2014.
						</li>
						<li>
							Rushkoff, Douglas, <i>Program Or Be Programmed: Ten Commands for a Digital Age</i>, New York, 2010.
						</li>
						<li>
							Sales, Nancy Jo, ‘Tinder and the Dawn of the “Dating Apocalypse”’, <i>Vanity Fair</i>, September 2015. <br>
							http://www.vanityfair.com/culture/2015/08/tinder-hook-up-culture-end-of-dating. Geraadpleegd 16 november 2015.
						</li>
						<li>
							Sampson, Scott D., ‘The Extinction of Experience’, <i>Edge.org</i>. <br>
							https://edge.org/response-detail/11474. Geraadpleegd 14 november 2015. Of: <br>
							Scott D. Sampson, ‘Authentieke ervaring sterft uit’, <i>Hoe verander internet je manier van denken?</i>, Amsterdam, 2011, p. 257 - 259.
						</li>
						<li>
							Teffer, Peter, ‘Ik ben de antichrist van Silicon Valley’, <i>NRC</i>, 23 november 2012. <br>
							https://www.nrc.nl/handelsblad/2012/11/23/ik-ben-de-antichrist-van-silicon-valley-1174625. Geraadpleegd 2 februari 2016.
						</li>
						<li>
							Turkle, Sherry, <i>Alone Together: Why We Expect More from Technology and Less from Each Other</i>, New York, 2011.
						</li>
						<li>
							Turkle, Sherry, <i>Connected, but Alone?</i>, TED2012, februari 2012. <br>
							https://www.ted.com/talks/sherry_turkle_alone_together/transcript?language=en. Geraadpleegd 19 april 2015.
						</li>
						<li>
							Turkle, Sherry, <i>Life on the Screen: Identity in the Age of the Internet</i>, New York, 1995.
						</li>
						<li>
							Verhoeven, Dries, ‘De noodzaak om te stotteren’, 19 februari 2015 via: <br>
							https://vimeo.com/89911521. Geraadpleegd 22 november 2015.
						</li>
						<li>
							Wikipedia, ‘Aphex Twin’, versie 29 juli 2015. <br>
							https://nl.wikipedia.org/wiki/Aphex_Twin. Geraadpleegd 14 februari 2016.
						</li>
						<li>
							Wikipedia, ‘Cypherpunk’, versie 1 januari 2016. <br>
							https://en.wikipedia.org/wiki/Cypherpunk. Geraadpleegd 14 februari 2016.
						</li>
						<li>
							Wikipedia, ‘Steganography’, versie 15 november 2015. <br>
							https://en.wikipedia.org/wiki/Steganography. Geraadpleegd 19 november 2015.
						</li>
					</ul>
				</div>

				<div class="paragraph">
					<h3>
						<i>
					</h3>

					<ul>
						<li>
							Gils, van, Tedje, ‘Instagram-model vertelt wat ze écht moest doen voor een perfect social media leven’, <i>Dutch Cowboys</i>, 3 november 2015. <br>
							http://www.dutchcowboys.nl/socialmedia/instagram-model-vertelt-wat-ze-echt-moest-doen-voor-een-perfect-social-media-leven. Geraadpleegd 21 november 2015.
						</li>
						<li>
							Gils, van, Tedje, ‘Instagram-model Essena O’Neill: was het allemaal een stunt?’, <i>Dutch Cowboys</i>, 4 november 2015. <br>
							http://www.dutchcowboys.nl/socialmedia/instagram-model-essena-o-neill-was-het-allemaal-een-stunt. Geraadpleegd 21 november 2015.
						</li>
						<li>
							Studio Moniker, <i>What if Google Maps went live...</i>. <br>
							http://studiomoniker.com/projects/what-if-google-maps-went-live. Geraadpleegd 16 november 2015. 
						</li>
						<li>
							Niinisalo, Jarmo, ‘The Aphex Face’, <i>Bastwood</i>. <br>
							http://www.bastwood.com/?page_id=10. Geraadpleegd 14 februari 2014.
						</li>
						<li>
							NOS op 3, ‘Instagram-model kapt met Instagram : het is nep’, <i>NOS</i>, 3 november 2015. <br>
							http://nos.nl/op3/artikel/2066882-instagram-model-kapt-met-instagram-het-is-nep.html. Geraadpleegd 6 februari 2016.
						</li>
						<li>
							Surveillance Camera Players. <br>
							http://www.notbored.org/the-scp.html. Geraadpleegd 17 februari 2014.
						</li>
						<li>
							Toneelgroep Oostpool, ‘The Immortals’, 2014. <br>
							http://www.toneelgroepoostpool.nl/2014-2015/the-immortals. Geraadpleegd 14 november 2015.
						</li>
						<li>
							Verhoeven, Dries, ‘Wanna play?’. <br>
							http://driesverhoeven.com/project/wanna-play/. Geraadpleegd 27 november 2015.
						</li>
						<li>
							Verhoeven, Dries, ‘Dries Verhoeven over Wanna Play? (Liefde in tijden van Grindr)’. <br>
							http://driesverhoeven.com/wp-content/uploads/2015/10/Dries-Verhoeven-over-Wanna-play.pdf. Geraadpleegd 29 november 2015.
						</li>
					</ul>
				</div>
			</div>
		</div>

		<div class="chapter" id="verder-onderzoek">
			<div class="content">
				<h2>
					Verder onderzoek
				</h2>

				<ul>
					<li>
						Barthes, Roland, ‘De dood van de Auteur’, vertaald door Jacq Vogelaar. <br>
						http://tijdschriftraster.nl/roland-barthes-een-keuze-uit-zijn-werk/de-dood-van-de-auteur/. Geraadpleegd 18 november 2015.
					</li>
					<li>
						Boomen, van den, Marianne, <i>Transcoding the Digital: How Metaphors Matter in New Media</i>, Amsterdam, 2014.
					</li>
					<li>
						Davis, Joseph E., ‘An Interview With Sherry Turkle’, <i>The Hedgehog Review</i>, Fall 1999.
					</li>
					<li>
						Eggers, Dave, <i>The Circle</i>, New York & Toronto, 2014. 
					</li>
					<li>
						Episto, Scott, ‘How the Media Shape Your World an the Way You live in It by Thomas de Zengotita’, <i>Popmatters</i>, 31 mei 2015. <br>
						http://www.popmatters.com/review/mediated-how-the-media/. Geraadpleegd 27 november 2015.
					</li>
					<li>
						Embrechts, Annette, ‘Kunstenaar Dries Verhoeven laat zich niet tegenhouden’, <i>de Volkskrant</i>, 13 oktober 2014. <br>
						http://www.volkskrant.nl/beeldende-kunst/kunstenaar-dries-verhoeven-laat-zich-niet-tegenhouden~a3767473/. Geraadpleegd 27 november 2015.
					</li>
					<li>
						Grosjean, Francois, ‘Change of Language, Change of Personality? Part II’, <i>Psychology Today</i>, 13 december 2012. <br>
						https://www.psychologytoday.com/blog/life-bilingual/201212/change-language-change-personality-part-ii. Geraadpleegd 22 november 2015.
					</li>
					<li>
						Hardey, Mariann & David Beer, ‘Talking About Escape’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013.
					</li>
					<li>
						Hochrieser, Sabine, Michael Kargl, Birfit Rinagl & Franz Thalmair, ‘Trans.Form.Work: Internet-based Art in the Real Space’, <i>CONT3XT.NET</i>, 4 maart 2009. <br>
						http://cont3xt.net/blog/?p=1270. Geraadpleegd 15 november 2015.
					</li>
					<li>
						Hui, Yuk & Harry Halpin, ‘Collective Individuation: The Future of the Social Web’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 103 - 116.
					</li>
					<li>
						Ippolita & Tiziana Mancinelli, ‘The Facebook Aquarium: Freedom in a Profile’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013.
					</li>
					<li>
						Jarvis, Jeff, ‘Public is public... except in journalism?’, <i>Buzzmachine</i>, 14 januari 2013. <br>
						http://buzzmachine.com/tag/publicness/page/2/. Geraadpleegd 16 november 2015.
					</li>
					<li>
						Keen, Andrew, <i>De @-cultuur: Hoe het internet onze beschaving ondermijnt</i>, Amsterdam, 2009
					</li>
					<li>
						Kennedy, Jenny, ‘Rhetorics of Sharing: Data, Imagination, and Desire’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013.
					</li>
					<li>
						Kosslyn, Scott D., ‘A Small Price to Pay’, <i>Edge.org</i>. <br>
						https://edge.org/response-detail/10844. Geraadpleegd 14 november 2015. Of: <br>
						Kosslyn, Stephen M., ‘Sociale prothesen’, <i>Hoe verander internet je manier van denken?</i>, Amsterdam, 2011, p. 196 - 197
					</li>
					<li>
						Lindhout, Sterre, ‘Gepolijste ego’s in de etalage, <i>de Volkskrant</i>, 7 april 2012. <br>
						http://www.volkskrant.nl/archief/gepolijste-ego-s-in-de-etalage~a3237436/. Geraadpleegd 17 november 2015.
					</li>
					<li>
						Lovink, Geert, ‘A World Beyond Facebook: Introduction to the Unlike Us Reader’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013.
					</li>
					<li>
						McNicol, Andrew, ‘None Of Your Business?: Analyzing the Legitimacy And Effects of Gendering Social Spaces Through System Design’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013. 
					</li>
					<li>
						Munster, Anna, <i>An Aesthesia of Networks: Conjunctive Experience in Art and Technology</i>, Londen, 2013.
					</li>
					<li>
						Penenberg, Adam L., ‘Social Networking Affects Brains Like Falling in Love’, <i>Fast Company</i>.  <br>
						https://www.fastcompany.com/1659062/social-networking-affects-brains-falling-love. Geraadpleegd 17 november 2015. 
					</li>
					<li>
						Pickover, Clifford, ‘The Rise of Internet Prosthetic Brains and Soliton Personhood’, <i>Edge.org</i>. <br>
						https://edge.org/response-detail/11216. Geraadpleegd 14 november 2015 of: <br>
						Clifford Pickover, ‘Internet als breinprothese en het pseudo-ik’, <i>Hoe verander internet je manier van denken?</i>, Amsterdam, 2011, p. 319 - 320. 
					</li>
					<li>
						Revely, Willey, <i>Elevation, section and plan of Jeremy Bentham’s Panopticon penitentiary</i>, 1791. <br>
						https://en.wikipedia.org/wiki/Panopticon#/media/File:Panopticon.jpg. Geraadpleegd 19 november 2015.
					</li>
					<li>
						Robinson, Andrew, ‘Walter Benjamin: Art, Aura and Authenticity’, <i>Ceasefire</i>. <br>
						https://ceasefiremagazine.co.uk/walter-benjamin-art-aura-authenticity/. Geraadpleegd 14 november 2015.
					</li>
					<li>
						Schwartz, Barry, ‘The Paradox of Choice, TED, juli 2005. <br>
						https://www.ted.com/talks/barry_schwartz_on_the_paradox_of_choice?language=en. Geraadpleegd 16 november 2015.
					</li>
					<li>
						Stiegler, Bernard, ‘The Most Precious Good in the Era of Social Technologies’ in: <br>
						Geert Lovink & Miriam Rasch (ed.), <i>Unlike Us Reader: Social Media Monopolies and Their Alternatives</i>, Amsterdam, 2013, p. 16 - 30.
					</li>
					<li>
						Tate, Ryan, ‘Google CEO: Secrets Are for Filthy People’, <i>Gawker</i>, 12 april 2009. <br>
						http://gawker.com/5419271/google-ceo-secrets-are-for-filthy-people. Geraadpleegd 16 november 2015.
					</li>
					<li>
						Teran, Michelle, <i>Life: a user’s manual</i>, 2005. <br>
						http://www.ubermatic.org/?p=221. Geraadpleegd 22 november 2015.
					</li>
					<li>
						VPRO Tegenlicht, ‘Tinder love’, <i>NPO</i>, 14 februari 2016. <br>
						http://www.npo.nl/vpro-tegenlicht/14-02-2016/VPWON_1246103. Geraadpleegd 14 februari 2016.
					</li>
					<li>
						Wikiel, Yolanda, ‘The Psychology of Social Media’, <i>Real Simple Magazine</i>. <br>
						http://www.realsimple.com/work-life/technology/social-media-psychology. Geraadpleegd 17 november 2015.
					</li>
				</ul>
			</div>
		</div>

	</div>

</div>